<div id="main-content"><h1>Draw</h1>
<div id="content">
<p>Draw on OpenOffice.orgin piirto-, julkaisu- ja suunnittelutyökalu. Yksinkertaisuutensa ansiosta se on erinomainen ohjelma piirrosten luomiseen. Draw ei kilpaile esimerkiksi GIMPin tai Photoshopin kanssa, koska se on suunniteltu toimistokäyttöön eikä monimutkaiseen kuvanmuokkaukseen. Draw on kuitenkin helppokäyttöisempi kuin runsastoimintoiset kuvankäsittelyohjelmat ja sillä voit luoda yksinkertaisia piirroksia, kuten clip art -kuvia, ja viedä piirroksesi useisiin eri formaatteihin. Draw on myös hyvä julkaisutyökalu, koska voit lisätä töihisi muilla OpenOffice.orgin ohjelmilla sekä useilla suosituilla sovelluksilla tuotettuja osia. Kun käytät Drawin yksinkertaista, intuitiivista käyttöliittymää, voit helposti luoda julisteita, diagrammeja, clip art -kuvia ja paljon muuta sekä digitaaliseen että painettuun mediaan. Lisäksi Draw on myös suunnittelutyökalu. Piirros-työkalurivin avulla voit havainnollistaa ajatuksiasi esimerkiksi suorakulmatyökalulla ja liittää ideasi sujuvasti yhteen yhdysviivoilla. </p>
<p><strong>Drawin käyttöliittymä: </strong></p>
<p><img title="resized_630x368_draw_en" src="_booki/openoffice/static/OpenOffice-DrawIntro-resized_630x368_draw_en-fi.png" alt="resized_630x368_draw_en" width="630" height="368"></p>
<h2>Ominaisuudet </h2>
<p>Draw tarjoaa erinomaisia toimintoja kaikkiin kolmeen käyttötarkoitukseensa.</p>
<ul><li><strong>Vienti</strong> - Toisin kuin joidenkin muiden piirto-ohjelmien, Drawin vientimahdollisuudet ovat äärimmäisen monipuoliset. Vektori- ja rasteriformaattien lisäksi voit viedä työsi 17:ään eri kuvaformaattiin. Tämän ansiosta voit jatkokäsitellä töitäsi muissa ohjelmissa, kuten Inkscapessa ja GIMPissä. </li>
<li><strong>Yhdysviivat</strong> - Drawin erinomaisilla yhdysviivoilla voit nopeasti luoda vuokaavioita, verkkokaavioita, puukaavioita ynnä muita.</li>
<li><strong>Kerrokset &amp; Sivut/</strong><strong>Diat </strong>- Kerrokset ovat erinomainen väline piirroksissa, mutta niitä voidaan käyttää myös julkaisemiseen: sijoita piirustukset alimmalle kerrokselle ja rakenna loput työstäsi niiden päälle. Käyttämällä useita sivuja voit luoda tiedostostasi kokonaisen julkaisun tai jopa esitellä erilaisia suunnitelmia samassa tiedostossa. </li>
</ul><h2>Nopea esittely</h2>
<p><img title="resized_630x368_interface_en" src="_booki/openoffice/static/OpenOffice-DrawIntro-resized_630x368_interface_en-fi.png" alt="resized_630x368_interface_en" width="630" height="368"> </p>
<ul><li><strong>A.</strong> <strong><span style="text-decoration: underline;">T</span>iedosto</strong> Tämä valikko sisältää yleisiä toimintoja kuten Avaa, Vie, Tallenna, Tulosta ja niin edelleen. </li>
<li><strong>B</strong><strong>.</strong> <strong><span>M</span>uokkaa</strong> Useat muut yleiset toiminnot, kuten Kopioi, Liitä, Leikkaa, Kumoa ja Palauta sijaitsevat tässä valikossa. </li>
<li><strong>C.</strong> <strong><span>N</span>äytä</strong> Tästä valikosta voit mukauttaa työkaluriviesi asettelua ja työsi zoomausta sekä näyttöaluetta. </li>
<li><strong>D.</strong> <strong><span>L</span>isää</strong> Tästä valikosta voit lisätä työhösi sivuja, kerroksia ja multimedialementtejä. </li>
<li><strong>E.</strong> <strong>M<span>u</span>otoilu</strong> Tässä valikossa voit muotoilla mitä tahansa koko sivusta yksittäisiin merkkeihin. </li>
<li><strong>F.</strong> <strong>T<span style="text-decoration: underline;">y</span>ökalut</strong> Tämä valikko sisältää yleisiä toimintoja kuten Oikoluku, Galleria, Makrot, Mediasoitin ja niin edelleen. </li>
<li><strong>G.</strong> <strong>M<span style="text-decoration: underline;">u</span>uta</strong> </li>
<li><strong>H.</strong> <strong><span style="text-decoration: underline;">I</span>kkuna</strong> Tämän valikon avulla voit nähdä parhaillaan avoinna olevat ikkunat sekä avata uusia ikkunoita.</li>
<li><strong>I.</strong> <strong><span style="text-decoration: underline;">O</span>hje</strong> Tästä valikosta löydät vastauksen useimpiin kysymyksiisi ohjelman käytöstä. </li>
<li><strong>J.</strong> <strong>Kerrokset</strong> Kerrosten avulla voit suunnitella piirroksesi ja julkaisusi. Voit muokata kerrosta napsauttamalla sitä hiiren oikealla painikkeella. </li>
<li><strong>K.</strong> <strong>Piirtotyökalut</strong> Ikkunan alanurkkaan sijoitetut piirtotyökalut ovat yksinkertaisia mutta tehokkaita käyttää. Piirtotyökalurivin toimintoihin sisältyy yksinkertaisia muotoja, yhdysviivoja, nuolia, 3D-objekteja ynnä muuta. </li>
<li><strong>L.</strong> <strong>Zoomaus ja näyttöalue</strong> Oikeassa alanurkassa sijaitsevilla säätimillä voit tarkastella työtäsi eri näkymissä, esimerkiksi koko työtä tietyssä prosenttikoossa tai vain valittuja objekteja ja sivuja. </li>
<li><strong>M. </strong><strong>Sivut</strong> Sivujen/diojen avulla voit luoda useita julkaisuja samassa tiedostossa. </li>
</ul></div></div><ul Class="menu-goes-here"><li Class="booki-section">Johdanto</li><li><a href="/openoffice/index">Johdanto</a></li>
<li Class="booki-section">Asennus</li><li><a href="/openoffice/ch003_asennus-windowsiin">Asennus Windowsiin</a></li>
<li><a href="/openoffice/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/openoffice/ch006_avaa-tiedosto">Avaa tiedosto</a></li>
<li Class="booki-section">Writer</li><li><a href="/openoffice/ch008_writer">Writer</a></li>
<li><a href="/openoffice/ch009_fontti">Fontti</a></li>
<li><a href="/openoffice/ch010_kappale">Kappale</a></li>
<li><a href="/openoffice/ch011_taulukko">Taulukko</a></li>
<li Class="booki-section">Impress</li><li><a href="/openoffice/ch013_impress">Impress</a></li>
<li><a href="/openoffice/ch014_uusi-esitys">Uusi esitys</a></li>
<li><a href="/openoffice/ch015_esityksen-asettelu">Esityksen asettelu</a></li>
<li><a href="/openoffice/ch016_grafiikka">Grafiikka</a></li>
<li><a href="/openoffice/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Calc</li><li><a href="/openoffice/ch019_calc">Calc</a></li>
<li><a href="/openoffice/ch020_taulukot">Taulukot</a></li>
<li><a href="/openoffice/ch021_kaavat">Kaavat</a></li>
<li Class="booki-section">Draw</li><li><a href="/openoffice/ch023_draw">Draw</a></li>
<li><a href="/openoffice/ch024_tekstit">Tekstit</a></li>
<li><a href="/openoffice/ch025_piirros-tyokalurivi">Piirros-työkalurivi</a></li>
<li><a href="/openoffice/ch026_galleria">Galleria</a></li>
<li Class="booki-section">Tekijät</li><li><a href="/openoffice/ch028_tekijat">Tekijät</a></li>
</ul>