<div id="main-content"><h1>Luo yksinkertainen kuvake</h1>
<div id="content">
<p><strong>Inkscape</strong> on loistava työkalu kuvakkeiden luomiseen. Yleisesti ottaen kuvakkeita tarvitaan erilaisissa formaateissa, joten SVG on loistava formaatti, sillä se on skaalattava grafiikkaformaatti. Tämän vuoksi voit kutistaa tai laajentaa kuvakkeen sopivaan kokoon sen menettämättä laatuaan. </p>
<h2>Luo uusi kuvaketiedosto </h2>
<p>Luodaan kuvake! Avaa ensin Inkscape ja luo uusi tiedosto. Napsauta <strong>Tiedosto</strong>-valikkoa, valitse <strong>Uusi </strong>ja sitten <strong>icon_32x32</strong>.</p>
<p><img title="ScreenHunter_18_Dec._10_18.40" src="_booki/inkscape/static/Inkscape-CreateIcon-ScreenHunter_18_Dec-_10_18-40-fi.gif" alt="Kuvake" width="483" height="463"></p>
<p>Tämän jälkeen avautuu uusi tyhjä tiedosto. Painamalla näppäintä <strong>#</strong> ilmestyy myös myös ruudukko:</p>
<p><img title="ScreenHunter_19_Dec._10_18.45" src="_booki/inkscape/static/Inkscape-CreateIcon-ScreenHunter_19_Dec-_10_18-45-fi.gif" alt="Kuvake" width="468" height="451"></p>
<p>Ruudukko on 32x32 kuutioristikko, samaa kokoa kuin monet koneeltasi löytyvät kuvakkeet. Viivat tässä ruudukossa eivät tule olemaan näkyvillä, kun lopullinen kuva siirretään toiseen muotoon, kuten JPEG tai GIF. Ruudukko on olemassa vain auttaakseen sinua luomaan neliömäisen kuvakkeen tavanomaisilla 32x32 pikselin ulottuvuuksilla. On mahdollista lisätä tai poistaa ruudukko käyttäen <strong>Näytä</strong> &gt; <strong>Ruudukko </strong>-valikkoa. </p>
<h2>Tallenna tiedosto</h2>
<p>Ennen kuin aloitat työn on hyvä idea tallentaa tiedosto. Vaikka tiedoston sisältö on tyhjä, on hyvä tapa tallentaa tiedosto ennen kuin aloitat työskentelyn, jotta voit tallentaa muutokset helposti työskennellessäsi. Tekemällä näin suojaat itsesi työn menettämiseltä, mikäli tietokoneesi kaatuu tai sammuu vahingossa. Tallenna tiedosto napsauttamalla <strong>Tiedosto </strong>&gt; <strong>Tallenna nimellä...</strong> </p>
<p><img title="ScreenHunter_21_Dec._10_19.02" src="_booki/inkscape/static/Inkscape-CreateIcon-ScreenHunter_21_Dec-_10_19-02-fi.gif" alt="Kuvake" width="282" height="189"></p>
<p>Tämä avaa ikkunan, jonka ulkoasu riippuu käyttöjärjestelmästä:</p>
<p><img title="ScreenHunter_22_Dec._10_19.07" src="_booki/inkscape/static/Inkscape-CreateIcon-resized_600x431_ScreenHunter_22_Dec-_10_19-07-fi.gif" alt="Kuvake" width="600" height="431"> </p>
<p>Voit muuttaa tiedoston nimen miksi tahansa, joka auttaa sinua löytämään sen (esimerkissä se on "piirros"). Varmista, että tallentaessasi sen tiedoston nimen lopussa on loppupääte .svg. Voit napsautella tietokoneesi kansioiden läpi käyttäen tätä ikkunaa, kunnes löydät kansion, johon tahdot tallentaa tiedoston. Kun olet löytänyt oikean sijainnin, napsauta <strong>Tallenna</strong>.</p>
<h2>Kuvakkeen esikatseluikkunan käyttö</h2>
<p>Jos siirrät kuvan bittikarttaversioon ja käytät sitä useampiin eri tarkoituksiin, voi olla tärkeää tietää luomisprosessin aikana, millainen kuvake siitä tulee. Niinpä Inkscapeen on lisätty bittikartan esikatselutila. Tämä ikkuna näyttää kuvakkeen ulkoasun yleisissä 16x16, 24x24, 32x32, 48x48 ja 128x128 kokotiloissa. Valikosta voit valita: <strong>Näytä </strong>&gt; <img src="_booki/inkscape/static/Inkscape-Icon_Previewer-iconpreviewer-en.png" alt="iconpreviewer.png" width="19" height="19" align="absmiddle"><strong>Kuvakkeiden esikatselu... </strong></p>
<h2>Aloita työskentely</h2>
<p>Nyt piirrämme kuvakkeen. Voit valita minkä tahansa työkaluista luodaksesi muotoja ja värejä. Nykyisin kolmiulotteisen näköiset kuvakkeet ovat hyvin suosittuja, mutta tässä opettelemme vain hyvin kaksiulotteisen kuvakkeen tekemistä. Se tulee näyttämään suunnilleen tältä:</p>
<p><img title="radio_en" src="_booki/inkscape/static/Inkscape-CreateIcon-radio_en-fi.png" alt="Kuvake" width="76" height="76"></p>
<p>Tehdäänpä ensin taustan ympyrä. Valitse ympyrätyökalu Inkscapen vasemmalla puolella olevasta työkalupalkista:</p>
<p><img title="circletool" src="_booki/inkscape/static/Inkscape-CreateIcon-circletool_en-fi.png" alt="Kuvake" width="53" height="216"></p>
<p>Valittuasi tämän työkalun, voit napsauttaa yhtä ruudukon reunoista ja vetää vastapäiseen kulmaan poikittaissuunnassa. Joudut ehkä harjoittelemaan hetken saadaksesi tämän tehtyä oikein. Lopputulos näyttää suunnilleen tältä:</p>
<p><img title="circle1" src="_booki/inkscape/static/Inkscape-CreateIcon-circle1_en-fi.png" alt="Kuvake" width="399" height="391"></p>
<p>Ympyrän ulkopuolella voi olla musta viiva. Katsomme kohta miten tämä poistetaan. Nyt muutamme ympyrän värin halutuksi. Valitsen HTML-värikoodin "#ff7f00". Voit valita toisen värin. Muuttaaksesi ympyrän värin, voit naksauttaa ympyrää hiiren oikealla napilla ja valita <strong>Täyttö ja reunaviiva</strong>:</p>
<p><img title="ScreenHunter_24_Dec._10_19.50" src="_booki/inkscape/static/Inkscape-CreateIcon-ScreenHunter_24_Dec-_10_19-50-fi.gif" alt="Kuvake" width="355" height="404"></p>
<p>Seuraavan ikkunan pitäisi ilmestyä:</p>
<p><img title="ScreenHunter_23_Dec._10_19.49" src="_booki/inkscape/static/Inkscape-CreateIcon-ScreenHunter_23_Dec-_10_19-49-fi.gif" alt="Kuvake" width="313" height="437"></p>
<p>Tiedän että HTML-värikoodi vastaa RGB-koodia, jonka loppuun lisätään "ff". Niinpä kirjoitan "ff7f00ff" RGBA-laatikkoon pohjan lähellä:</p>
<p><img title="rgbbox" src="_booki/inkscape/static/Inkscape-CreateIcon-rgbbox_en-fi.png" alt="Kuvake" width="110" height="23"></p>
<p>Jos tiedät HTML-värikoodisi, voit lisätä sen tähän. Muuten voit käyttää RGB-liukusäädintä valitaksesi värin. Kun muutat arvoja, näet ympyrän värin muuttuvan samalla. Jos ympyrän ulkopuolella oli viiva, voit nyt poistaa sen valitsemalla <strong>Viivan tyyli </strong>-välilehden ja asettamalla Leveys -laatikon (välilehden yläosassa) arvoon 0 (nolla) pikseliä. Kun olet tyytyväinen ympyrän väriin, siirrä vain <strong>Täyttö ja reuna </strong>-ikkuna sivulle (jos ikkunassa on tarpeeksi tilaa) tai sulje se. Käytämme sitä uudestaan hieman myöhemmin.</p>
<p>Värillinen ympyräni näyttää nyt tältä: </p>
<p><img title="circle2" src="_booki/inkscape/static/Inkscape-CreateIcon-circle2_en-fi.png" alt="Kuvake" width="402" height="402"></p>
<p>Nyt lisäämme radion ympyrämme keskelle Lisäämme ensin ympyrämme keskelle mustan laatikon, jossa on pyöristetyt kulmat. Napsauta <strong>Luo suorakulmioita ja neliöitä</strong> -työkalua vasemmalla:</p>
<p><br><img title="squaretool" src="_booki/inkscape/static/Inkscape-CreateIcon-squaretool_en-fi.png" alt="Kuvake" width="50" height="162"></p>
<p>Naksauta nyt jostain kohdasta ympyrää ja vedä hiiri sivusuunnassa sivun alaosaa kohti. Luot nyt neliön, mutta et näe mitään ruudulla, joten joudut arvaamaan vetämäsi etäisyyden suunnilleen ennen kuin päästät hiiren. Näet jotain tällaista:</p>
<p><img title="circle3a" src="_booki/inkscape/static/Inkscape-CreateIcon-circle3a_en-fi.png" alt="Kuvake" width="402" height="405"></p>
<p>Palaa nyt <strong>Täyttö ja reuna</strong> -ikkunaan ja muuta RGBA-laatikon arvo (<strong>Täyttö</strong>-välilehdessä) arvoon "000000ff":</p>
<p><img title="rgbbox2" src="_booki/inkscape/static/Inkscape-CreateIcon-rgbbox2_en-fi.png" alt="rgbbox2" width="110" height="27"></p>
<p>Nyt neliön pitäisi näyttää mustalle:</p>
<p><img title="circle4" src="_booki/inkscape/static/Inkscape-CreateIcon-circle4_en-fi.png" alt="Kuvake" width="401" height="402"></p>
<p>Olisit voinut valita värin myös vierityspalkin avulla.</p>
<p>Nyt tahdomme tehdä mustalle laatikolle kauniit pyöreät reunat. Tee tämä vie hiiri mustan laatikon oikeassa ylänurkassa olevan pienen ympyrän päälle. Sen pitäisi muuttua punaiseksi:</p>
<p><img title="sqtoolred" src="_booki/inkscape/static/Inkscape-CreateIcon-sqtoolred_en-fi.png" alt="Kuvake" width="54" height="38"></p>
<p>Napsauta ympyrää sen ollessa punainen ja vedä sitä korkeussuunnassa alaspäin, kunnes näet kaikkien mustan laatikon kulmien muuttuvan pyöristetyiksi. Kun olet tyytyväinen pyöristyksen määrään, vapauta hiiren nappi: </p>
<p><img title="circle5" src="_booki/inkscape/static/Inkscape-CreateIcon-circle5_en-fi.png" alt="Kuvake" width="402" height="405"></p>
<p>Nyt tarvitaan kolme valkoista ympyrää "taajuussäädintä" ja muita radion "nappeja" varten. Tee tämä käyttäen samaa menetelmää, jolla teit ensimmäisen suuren ympyrän, mutta yritä tehdä ne oikeaan paikkaan mustan laatikon sisälle. </p>
<p><img title="circle6_en" src="_booki/inkscape/static/Inkscape-CreateIcon-circle6_en-fi.png" alt="Kuvake" width="398" height="402"></p>
<p>Nyt tahdomme oikeaan yläosaan antennin. Käytämme <strong>Piirrä viivoja käsivaraisesti</strong> -työkalua, jonka löydät vasemmasta työkalupalkista: </p>
<p><img title="penciltool" src="_booki/inkscape/static/Inkscape-CreateIcon-penciltool_en-fi.png" alt="Kuvake" width="52" height="189"></p>
<p>Piirtääksesi suoran viivan, napsauta tahtomastasi viivan alkamiskohdasta ja napsauta uudestaan sen päättymiskohdasta:</p>
<p><img title="cirlce7" src="_booki/inkscape/static/Inkscape-CreateIcon-cirlce7_en-fi.png" alt="Kuvake" width="405" height="404"></p>
<p>Nyt tahdomme laittaa kuvakkeen antennille kauniin pyöreän kärjen, joten palaamme <strong>Täyttö ja reuna</strong> -ikkunaan ja katsomme <strong>Viivan tyyli</strong> -välilehteä. Havaitset, että tässä on <strong>Pääty</strong>-osa:</p>
<p><img title="ScreenHunter_26_Dec._10_20.29" src="_booki/inkscape/static/Inkscape-CreateIcon-ScreenHunter_26_Dec-_10_20-29-fi.gif" alt="Kuvake" width="305" height="430"></p>
<p>Napsauta <strong>Pääty</strong>-osan keskimmäistä laatikkoa ja antennisi pyöristetään heti:</p>
<p><img title="circle8" src="_booki/inkscape/static/Inkscape-CreateIcon-circle8_en-fi.png" alt="Kuvake" width="403" height="402"> </p>
<h2>Vieminen PNG-muodossa</h2>
<p>Nyt tallennamme tämän PNG-muotoon. Tahdot ehkä käyttää toista grafiikkatiedostomuotoa, mutta Inkscape tukee kuvakkeen viemistä vain PNG-muodossa. Muuttaaksesi kuvan toiseen muotoon tahdot ehkä käyttää GIMPiä tai vastaavaa ohjelmaa. </p>
<p>Valitse <strong>Tiedosto </strong>ja <strong>Tallenna bittikartta...</strong></p>
<p><img title="ScreenHunter_27_Dec._10_20.34" src="_booki/inkscape/static/Inkscape-CreateIcon-ScreenHunter_27_Dec-_10_20-34-fi.gif" alt="Kuvake" width="285" height="270"></p>
<p>Näet tällaisen ikkunan ilmestyvän:</p>
<p><img title="ScreenHunter_28_Dec._10_20.36" src="_booki/inkscape/static/Inkscape-CreateIcon-ScreenHunter_28_Dec-_10_20-36-fi.gif" alt="Kuvake" width="356" height="370"></p>
<p>Jos painat nyt <strong>Vie</strong>, tallennat 32x32 -kokoisen PNG-tiedoston käyttöjärjestelmäsi kotihakemistoon. Voit muuttaa mitä tahansa näistä asetuksista. Muuttaaksesi kuvakkeen ulottuvuuksia, napsauta nuolia <strong>Leveyden</strong> ja <strong>Korkeuden </strong>vieressä. Muuttaaksesi tiedostonimeä ja tallennuspaikkaa, voit napsauttaa <strong>Selaa</strong>-nappia. </p>
</div></div><ul Class="menu-goes-here"><li Class="booki-section">INKSCAPEN KÄYTTÖOHJE</li><li><a href="/inkscape/index">INKSCAPE-OHJE</a></li>
<li><a href="/inkscape/ch002_svg">SVG-VEKTORIGRAFIIKKA</a></li>
<li Class="booki-section">ASENNUS</li><li><a href="/inkscape/ch004_asennus-windowsiin">ASENNUS WINDOWSIIN</a></li>
<li Class="booki-section">PERUSTEET</li><li><a href="/inkscape/ch006_kayttoliittyma">KÄYTTÖLIITTYMÄ</a></li>
<li><a href="/inkscape/ch007_tiedostojen-kaytto">TIEDOSTOJEN KÄYTTÖ</a></li>
<li Class="booki-section">PIKAOPAS</li><li><a href="/inkscape/ch009_kuvakkeiden-luominen">KUVAKKEIDEN LUOMINEN</a></li>
<li Class="booki-section">TYÖKALULAATIKKO</li><li><a href="/inkscape/ch011_valinta">VALINTA</a></li>
<li><a href="/inkscape/ch012_solmu">SOLMU</a></li>
<li><a href="/inkscape/ch013_muokkaus">MUOKKAUS</a></li>
<li><a href="/inkscape/ch014_zoomaus">ZOOMAUS</a></li>
<li><a href="/inkscape/ch015_suorakulmio">SUORAKULMIO</a></li>
<li><a href="/inkscape/ch016_kolmiulotteinen-laatikko">KOLMIULOTTEINEN LAATIKKO</a></li>
<li><a href="/inkscape/ch017_ellipsi">ELLIPSI</a></li>
<li><a href="/inkscape/ch018_tahti">TÄHTI</a></li>
<li><a href="/inkscape/ch019_spiraali">SPIRAALI</a></li>
<li><a href="/inkscape/ch020_lyijykyna">LYIJYKYNÄ</a></li>
<li><a href="/inkscape/ch021_kuulakarkikyna">BÉZIER</a></li>
<li><a href="/inkscape/ch022_kalligrafia">KALLIGRAFIA</a></li>
<li><a href="/inkscape/ch023_pyyhekumi">PYYHEKUMI</a></li>
<li><a href="/inkscape/ch024_sankotaytto">SANKOTÄYTTÖ</a></li>
<li><a href="/inkscape/ch025_teksti">TEKSTI</a></li>
<li><a href="/inkscape/ch026_liitin">LIITIN</a></li>
<li><a href="/inkscape/ch027_liukuvari">LIUKUVÄRI</a></li>
<li><a href="/inkscape/ch028_pipetti">PIPETTI</a></li>
<li Class="booki-section">POLUT</li><li><a href="/inkscape/ch030_muuta-polkua">MUUTA POLKUA</a></li>
<li Class="booki-section">TEKSTI</li><li><a href="/inkscape/ch032_tekstin-tyyli">TEKSTIN TYYLI</a></li>
<li><a href="/inkscape/ch033_tekstin-efektit">TEKSTIN EFEKTIT</a></li>
<li><a href="/inkscape/ch034_teksti-ja-polut">TEKSTI JA POLUT</a></li>
<li Class="booki-section">USEAMMAN OBJEKTIN OPERAATIOT</li><li><a href="/inkscape/ch036_kopioi-kloonaa-ja-monista">KOPIOI, KLOONAA JA MONISTA</a></li>
<li><a href="/inkscape/ch037_leikkaus-ja-peitteet">LEIKKAUS JA PEITTEET</a></li>
<li Class="booki-section">KOHTEIDEN SIJOITTELU</li><li><a href="/inkscape/ch039_sijoittelu">SIJOITTELU</a></li>
<li><a href="/inkscape/ch040_jaa-ja-tasaa">JAA JA TASAA</a></li>
<li Class="booki-section">KOHTEIDEN JÄRJESTELY</li><li><a href="/inkscape/ch042_tasot">TASOT</a></li>
<li><a href="/inkscape/ch043_ryhmittely">RYHMITTELY</a></li>
<li Class="booki-section">KOHTEIDEN TYYLI</li><li><a href="/inkscape/ch045_tyyli">TYYLI</a></li>
<li><a href="/inkscape/ch046_taytto-ja-viiva">TÄYTTÖ JA VIIVA</a></li>
<li Class="booki-section">POLKUTEHOSTE</li><li><a href="/inkscape/ch048_polkutehosteet">POLKUTEHOSTEET</a></li>
<li><a href="/inkscape/ch049_hammasrattaat">HAMMASRATTAAT</a></li>
<li><a href="/inkscape/ch050_muoto-polkua-pitkin">MUOTO POLKUA PITKIN</a></li>
<li Class="booki-section">SVG-SUODATTIMET</li><li><a href="/inkscape/ch052_suodattimet">SUODATTIMET</a></li>
<li Class="booki-section">ASETUKSET</li><li><a href="/inkscape/ch054_varinhallinta">VÄRINHALLINTA</a></li>
<li Class="booki-section">LIITTEET</li><li><a href="/inkscape/ch056_oppaasta">KÄYTTÖOHJEESTA</a></li>
<li><a href="/inkscape/ch057_lisenssi">LISENSSI</a></li>
</ul>