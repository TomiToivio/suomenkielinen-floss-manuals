<div id="main-content"><h1>Johdanto OpenStreetMapin editointiin </h1>
<p>Kuka tahansa voi muokata OpenStreetMapissa olevia tietoja. Tämä luku esittelee sinulle konseptit, joita tarvitset aloittaaksesi osallistumisen. </p>
<p>OpenStreetMapissa on muutama perustavanlaatuinen tietotyyppi: solmu, tie, relaatio ja tagi. </p>
<p><strong>Solmu</strong> on yksi piste, jolla on latitudi ja longtitudi. Yksittäinen solmu voi olla mielenkiintoinen kohde, kuten puu tai postilaatikko, tai paikka, kuten kaupunki tai kylä. </p>
<p><strong>Tie</strong> on viiva.<strong> </strong>Viivoja tehdään kytkemällä monta solmua yhteen. Viiva voi olla esimerkiksi tie tai polku. </p>
<p><strong>Alue</strong> on tie, jossa alku- ja loppupisteet ovat sama solmu. Huomaa, että kaikki suljetut tiet eivät aina ole alueita. Voi olla olemassa esimerkiksi ympyrän muotoinen tie, joka on suljettu tie, mutta ei alue. Järvi olisi sen sijaan alue. Muita sanoja alueelle ovat muoto ja polygoni. Esimerkkejä alueesta ovat rakennus, urheilukenttä ja metsä. </p>
<p><strong>Relaatioita</strong> käytetään ryhmittämään maantieteellisesti yhteen kuuluvia kohteita yhteen. Relaatioita on ehkä vaikeampi ymmärtää kuin edellisiä käsitteitä, mutta et yhtä todennäköisesti tarvitse niitä aloittaessasi polkusi (tai tiesi!) OpenStreetMap -yhteisön jäsenenä. Relaatioita voidaan käyttää ryhmittämään esimerkiksi bussireitin tiet yhteen. Bussireitin tapauksessa ei tarvitse piirtää uutta viivajoukkoa kuvailemaan bussireittiä, vaan bussireitti voidaan kuvata ryhmittämällä olemassa olevan tiet yhteen relaation avulla. </p>
<p><strong>Tägi </strong>on avain/arvo-pari, jota käytetään kohteen kuvaamiseen. <strong>Avain </strong>kertoo minkä tyyppinen kohde on kyseessä, esimerkiksi palvelu tai tie. Sen jälkeen arvo kuvailee minkä tyyppinen kohde se on, esimerkiksi palvelu voi olla pankki tai apteekki, kun tie voi olla asuinkatu tai moottoritie. OpenStreetMapissa on jo käytössä monta tägiä, mutta uusia voi luoda hyvin joustavasti, mikäli tahdot kartoittaa jonkun asian, jota kukaan ei ole aiemmin kartoittanut. Tämän joustavuuden ansiosta voit lisätä mitä tahansa avaimia ja arvoja, joiden ajattelet olevan hyödyllisiä. Monissa editoreissa on kuitenkin ennakkoasetukset yleisille avain/arvo-pareille, jolloin karttojen editoinnista tulee helpompaa ja nopeampaa. </p>
<p><strong>Muutoskokoelma </strong>on joukko muutoksia OpenStreetMapiin. Kun muokkaat OpenStreetMapia, tekemäsi muutokset muokkaussession aikana tallennetaan muutoskokoelmaan. Tämä muutoskokoelma nähdään kartan historia-välilehdessä, ja se on yhdistetty käyttäjätunnukseesi. </p></div><ul Class="menu-goes-here"><li Class="booki-section">Johdanto</li><li><a href="/openstreetmap-suomeksi/index">Yhteisöllisen kartanteon löytäminen</a></li>
<li><a href="/openstreetmap-suomeksi/ch002_tervetuloa-openstreetmapin-kayttajaksi">Tervetuloa OpenStreetMapin käyttäjäksi</a></li>
<li><a href="/openstreetmap-suomeksi/ch003_tasta-kirjasta">Tästä kirjasta</a></li>
<li Class="booki-section">Aloittaminen</li><li><a href="/openstreetmap-suomeksi/ch005_ensimmainen-muokkauksesi">Ensimmäinen muokkauksesi</a></li>
<li><a href="/openstreetmap-suomeksi/ch006_tiedon-keraaminen">Tiedon kerääminen GPS-vastaanottimella</a></li>
<li><a href="/openstreetmap-suomeksi/ch007_tiedon-keraaminen-paperilla-ja-kynalla">Tiedon kerääminen paperilla ja kynällä</a></li>
<li><a href="/openstreetmap-suomeksi/ch008_karttojen-jakaminen">Karttojen jakaminen</a></li>
<li Class="booki-section">OpenStreetMapin editoiminen</li><li><a href="/openstreetmap-suomeksi/ch010_johdanto-openstreetmapin-editointiin">Johdanto OpenStreetMapin editointiin</a></li>
<li><a href="/openstreetmap-suomeksi/ch011_editointi-potlatch-2-editorilla">Editointi Potlatch 2 -editorilla</a></li>
<li><a href="/openstreetmap-suomeksi/ch012_editointi-josmilla">Johdanto editointiin JOSMilla</a></li>
<li><a href="/openstreetmap-suomeksi/ch013_osm-kartan-editointi-josmilla">OSM-kartan editointi JOSMilla</a></li>
<li><a href="/openstreetmap-suomeksi/ch014_viela-lisaa-josmia">Vielä lisää JOSMia</a></li>
<li><a href="/openstreetmap-suomeksi/ch015_editointi-mobiilieditoreilla">Editointi mobiilieditoreilla</a></li>
<li Class="booki-section">Tee kartasta omasi</li><li><a href="/openstreetmap-suomeksi/ch017_ota-openstreetmap-mukaasi">Ota OpenStreetMap mukaasi</a></li>
<li><a href="/openstreetmap-suomeksi/ch018_openstreetmapin-tietomalli">OpenStreetMapin tietomalli</a></li>
<li Class="booki-section">Lisätietoa</li><li><a href="/openstreetmap-suomeksi/ch020_tutkimusmatka-openstreetmap-yhteisoon">Tutkimusmatka OpenStreetMap-yhteisöön</a></li>
<li><a href="/openstreetmap-suomeksi/ch021_hyodylliset-verkkosivut-ja-lahteet">Hyödylliset verkkosivut ja lähteet</a></li>
<li><a href="/openstreetmap-suomeksi/ch022_tekijat">Tekijät</a></li>
</ul>