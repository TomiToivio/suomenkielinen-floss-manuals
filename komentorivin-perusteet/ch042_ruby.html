<div id="main-content"><h1>Ruby</h1>
<p>Ruby on ohjelmointikieli, jolla voidaan tehdä tehtäviä, joiden tekeminen olisi liian vaikeaa tai kömpelöä komentoriviltä käsin. Joudut asentamaan Rubyn aloittaaksesi sen käytön. Yleensä koneellasi on pakettienhallintaohjelma, jolla voit helposti asentaa Rubyn. Ubuntussa tällainen ohjelma on Synaptic. Voit myös mennä sivulle <a href="http://www.ruby-lang.org/">http://www.ruby-lang.org</a>, josta voit ladata Rubyn ja löytää siitä lisätietoa.</p>
<p>Aivan kuin komentorivillä, voit käyttää Rubyä kirjoittamalla yksittäisiä komentoja, tai voit luoda skriptitiedoston. Jos tahdot kirjoittaa yksittäisiä komentoja, asenna "irb"-ohjelma ja käytä "irb"-komentoa komentorivillä: </p>
<pre><strong>$ irb</strong>
<strong>&gt; 10 + 10</strong>
=&gt; 20
<strong>&gt; exit</strong>
<strong>$</strong></pre>
<p>Kuten näet, voit käyttää Rubyä peruslaskutoimituksiin. Tärkeä huomio Rubystä on, että se ei tulosta arvoa ainoastaan käyttäessäsi komentoa "echo" (joka on "puts" Rubyssä), Ruby tulostaa tuloksen mistä tahansa komennosta, jonka kirjoitat -- tätä "=&gt;" tarkoittaa. Kun kirjoitat komennon "10+10", tulos on "20". Muista myös, että komennolla "exit" pääset pois irb-ohjelmasta.</p>
<p>Kirjoittaaksesi monen rivin skriptin Rubyssä, luot tiedoston ja tallennat sen loppupäätteellä ".rb". Voit käyttää mitä tahansa tekstieditoria luodaksesi tämän tiedoston -- Emacsia, Vimiä, Gedittiä, mikä tahansa suosikkisi onkaan. Skripti voi näyttää tältä:</p>
<pre>a = 1 + 2
puts a
</pre>
<p>Tässä esimerkissä luomme muuttujan "a", joka tallentaa komennon "1 + 2" tuloksen. Sen jälkeen se käyttää komentoa "puts" tulostaakseen tuloksen, jonka pitäisi olla 3. Jos tallennamme tämän tiedostona "ruby.rb", voimme ajaa sen komentoriviltä:</p>
<pre><strong>$ ruby ruby.rb</strong>
<strong></strong>3
</pre>
<p>Ruby-ohjelma tulosti "3", aivan kuin odotimme. Tietenkin voimme käyttää Rubya tekemään hyödyllisempiä asioita. Voimme esimerkiksi katsoa kaikkia tiedostoja hakemistossa:</p>
<pre><strong>$ irb</strong>
<strong>&gt; Dir.entries('hakemistoni')</strong>
=&gt; ["ruby-skripti.rb", "toinen-skripti.rb", "dokumentti.odt", "kuva.png"]
</pre>
<p>Käytämme "Dir.entries" -metodia katsomaan tiedostoja "hakemistoni" -hakemistossa. Huomasit luultavasti, että annamme Rubyssä parametrit eri tavalla. Sen sijaan että erottaisimme ne välilyönneillä, laitamme ne heittomerkkeihin. Joudumme myös sulkemaan kaikki sanat heittomerkkeihin - ei ainoastaan niitä, joissa on erikoismerkkejä.</p>
<p>Tehdäänpä jotain näillä tiedostoilla -- tässä on tapa löytää kaikki ".rb"-tiedostot hakemistossa:</p>
<pre><strong>&gt; files = Dir.entries('hakemistoni')</strong>
=&gt; ["ruby-skripti.rb", "toinen-skripti.rb", "dokumentti.odt", "kuva.png"]
<strong>&gt; for file in files</strong>
<strong>&gt; puts file if file.include?('.rb')</strong>
<strong>&gt; end</strong>
ruby-skripti.rb
toinen-skripti.rb
</pre>
<p>Ensin käytämme "for"-komentoa käydäksemme läpi kaikki tiedostot. Pääsemme sitten työskentelemään jokaisen tiedoston parissa. Seuraava rivi sanoo, että tahdomme tulostaa tiedoston, jos siihen sisältyy teksti ".rb". Lopuksi lopetamme silmukan.</p>
<p>Voimme myös käyttää komentorivin koodia Rubyssä sulkemalla sen "`"-merkkeihin. Jos esimerkiksi tahdomme poistaa kaikki ".rb"-tiedostot, voimme käyttää seuraavaa ohjelmaa:</p>
<pre><strong>&gt; files = Dir.entries('hakemistoni')</strong>
=&gt; ["ruby-skripti.rb", "toinen-skripti.rb", "dokumentti.odt", "kuva.png"]
<strong>&gt; for file in files</strong>
<strong>&gt; `rm #{file}` if file.include?('.rb')</strong>
<strong>&gt; end</strong></pre>
<p>Huomaa, miten suljimme "rm"-komennon "`"-merkkeihin. Käytimme myös merkkejä "#{}" sulkeaksemme Ruby-muuttujan, joten se on laitettu tähän komentoon oikein, eikä kirjaimelliseen tekstitiedostoon.</p>
<h2>Opi lisää Rubyä</h2>
<p>Jos tahdot oppia enemmän Rubystä, <a href="http://www.ruby-lang.org/">http://www.ruby-lang.org</a> on Rubyn kotisivu, ja <a href="http://www.ruby-doc.org/">http://www.ruby-doc.org</a> on mahtava paikka löytää käyttöoppaita ja dokumentaatiota.</p></div><ul Class="menu-goes-here"><li Class="booki-section">Johdanto</li><li><a href="/komentorivin-perusteet/index">Ota komento</a></li>
<li Class="booki-section">Perusteet</li><li><a href="/komentorivin-perusteet/ch003_aloittaminen">Käytön aloittaminen</a></li>
<li><a href="/komentorivin-perusteet/ch004_syntaksi">Syntaksi</a></li>
<li><a href="/komentorivin-perusteet/ch005_ympariinsa-siirtyminen">Ympäriinsä siirtyminen</a></li>
<li><a href="/komentorivin-perusteet/ch006_tiedostorakenne">Tiedostorakenne</a></li>
<li Class="booki-section">Komennot</li><li><a href="/komentorivin-perusteet/ch008_peruskomennot">Peruskomennot</a></li>
<li><a href="/komentorivin-perusteet/ch009_jarjestelmanvalvojat">Järjestelmänvalvoja</a></li>
<li><a href="/komentorivin-perusteet/ch010_useammat-tiedostot">Useammat tiedostot</a></li>
<li><a href="/komentorivin-perusteet/ch011_kirjoita-vahemman">Kirjoita vähemmän</a></li>
<li Class="booki-section">Keskivaikeita komentoja</li><li><a href="/komentorivin-perusteet/ch013_putkitus">Putkitus</a></li>
<li><a href="/komentorivin-perusteet/ch014_komentohistoria">Komentohistoria</a></li>
<li><a href="/komentorivin-perusteet/ch015_standarditiedostot">Standarditiedostot</a></li>
<li Class="booki-section">Kehittyneempiä komentoja</li><li><a href="/komentorivin-perusteet/ch017_kayttooikeudet">Käyttöoikeudet</a></li>
<li><a href="/komentorivin-perusteet/ch018_interaktiivinen-muokkaus">Interaktiivinen muokkaus</a></li>
<li><a href="/komentorivin-perusteet/ch019_poistumisen-tarkastaminen">Poistumisen tarkastaminen</a></li>
<li><a href="/komentorivin-perusteet/ch020_alikomennot">Alikomennot</a></li>
<li><a href="/komentorivin-perusteet/ch021_hakemistot">Hakemistot</a></li>
<li><a href="/komentorivin-perusteet/ch022_kustomisointi">Kustomisointi</a></li>
<li><a href="/komentorivin-perusteet/ch023_parametrien-korvaaminen">Parametrien korvaaminen</a></li>
<li><a href="/komentorivin-perusteet/ch024_gnuscreen">GNUScreen</a></li>
<li><a href="/komentorivin-perusteet/ch025_ssh">SSH</a></li>
<li><a href="/komentorivin-perusteet/ch026_ohjelmien-asentaminen">Ohjelmien asentaminen</a></li>
<li Class="booki-section">Tekstieditorit</li><li><a href="/komentorivin-perusteet/ch028_tekstieditorit">Tekstieditorit</a></li>
<li><a href="/komentorivin-perusteet/ch029_nano">Nano</a></li>
<li><a href="/komentorivin-perusteet/ch030_vi-ja-vim">Vi ja Vim</a></li>
<li><a href="/komentorivin-perusteet/ch031_emacs">Emacs</a></li>
<li><a href="/komentorivin-perusteet/ch032_kedit">Kedit</a></li>
<li><a href="/komentorivin-perusteet/ch033_gedit">Gedit</a></li>
<li Class="booki-section">Skriptaus</li><li><a href="/komentorivin-perusteet/ch035_skriptaus">Skriptaus</a></li>
<li><a href="/komentorivin-perusteet/ch036_skriptien-huoltaminen">Skriptien huoltaminen</a></li>
<li><a href="/komentorivin-perusteet/ch037_muut-kielet">Muut kielet</a></li>
<li><a href="/komentorivin-perusteet/ch038_sed">Sed</a></li>
<li><a href="/komentorivin-perusteet/ch039_awk">AWK</a></li>
<li><a href="/komentorivin-perusteet/ch040_saannolliset-lausekkeet">Säännölliset lausekkeet</a></li>
<li><a href="/komentorivin-perusteet/ch041_perl">Perl</a></li>
<li><a href="/komentorivin-perusteet/ch042_ruby">Ruby</a></li>
<li><a href="/komentorivin-perusteet/ch043_python">Python</a></li>
<li Class="booki-section">Komennot nopeasti</li><li><a href="/komentorivin-perusteet/ch045_komentojen-pikaopas">Komentojen pikaopas</a></li>
<li Class="booki-section">Liitteet</li><li><a href="/komentorivin-perusteet/ch047_tasta-kayttooppaasta">Tästä käyttöoppaasta</a></li>
<li><a href="/komentorivin-perusteet/ch048_tekijat">Tekijät</a></li>
</ul>