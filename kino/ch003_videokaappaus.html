<div id="main-content"><h1>Videokaappaus</h1>
<h2>Kameran liittäminen</h2>
<p>Kino tukee hyvin IEEE1394 -standardia. Tarvitset sekä PC:n että kameran tällaisella liitännällä. IEEE1394 -liitännöissä on neljä tai kuusi pinniä, sylimikroissa ja kameroissa on yleensä neljän pinnin liitäntä, pöytäkoneissa kuuden pinnin liitäntä. Yhdistä digitaalinen videokamerasi tietokoneeseen käyttäen IEEE1394 -kaapelia.</p>
<p><img title="02_connection_1394_4pin_female" src="_booki/kino/static/02_connection_1394_4pin_female-fi.jpg" alt="02_connection_1394_4pin_female" width="200" height="200"></p>
<p>Neljän pinnin IEEE1394 porttiliitäntä sylimikron kyljessä.</p>
<p><img title="02_cable_1394_4pin_male" src="_booki/kino/static/Kino-02_cable_1394_4pin_male-fi.jpg" alt="02_cable_1394_4pin_male" width="200" height="200"></p>
<p>Neljän pinnin kaapeli.</p>
<p><img title="02_connection_1394_6pin_female" src="_booki/kino/static/Kino-02_connection_1394_6pin_female-fi.jpg" alt="02_connection_1394_6pin_female" width="200" height="200"></p>
<p>Kuuden pinnin ja kolmen liitännän Firewire -kortti, johon on kytketty yksi kaapeli.</p>
<p><img title="02_cable_1394_6pin_male" src="_booki/kino/static/Kino-02_cable_1394_6pin_male-fi.jpg" alt="02_cable_1394_6pin_male" width="200" height="200"></p>
<p>Kuuden pinnin kaapeli.</p>
<h2>Kinon käynnistäminen</h2>
<p>Käynnistä kamera ennen Kinon käynnistämistä ja mene toistotilaan (tai VCR-tilaan). Avaa tietokoneen terminaalin ikkuna ja kirjoita komentoriville komento <strong>gksudo kino</strong>. Kirjoita järjestelmänvalvojan salasana ja Kino käynnistyy. Joudut käynnistämään Kinon tällä komennolla kaapatessasi videota, jotta Kino saa raw1394-ajurin käyttöön. Jos et kaappaa videota, voit käynnistää Kinon komennolla <strong>kino</strong>. </p>
<p> </p>
<h2>Kinon käyttöliittymä</h2>
<p><img title="kinointerface" src="_booki/kino/static/Kino-KinoSuomi-Kuvakaappaus_2-fi.gif" alt="Kuvakaappaus_2.gif" width="600" height="480" align="left"></p>
<p>Kinon käyttöliittymä on yksinkertainen ja se on jaettu kolmeen tärkeimpään osaan:</p>
<ol><li>Aikajana videoleikkeiden järjestämistä varten.</li>
<li>Pääikkuna, jonka vieressä on video- ja tilavaihtoehdot.</li>
<li>Toimintonappulat eri editointitiloja varten.</li>
</ol><p>Työkalupalkki ikkunan yläosassa mahdollistaa nopean pääsyn yleisimmin käytettyjen Kinon ominaisuuksien pariin.</p>
<p>Siirtonappulat pääikkunan alla ovat kuvamateriaalin toistamista varten:</p>
<ol><li>Vierityspalkki: napsauta ja siirrä nähdäksesi projektin videoklippejä.</li>
<li>Siirtonappulat: eteenpäin, taaksepäin ja toisto.</li>
<li>Editointiohjain: toistaa elokuvaprojektia eri nopeuksilla. Nopeus näkyy Kino-ikkunan vasemmassa alanurkassa.</li>
</ol><h2>Asetukset</h2>
<p>Tarkasta Kinon asetukset ennen videokaappausta. Avaa <strong>Muokkaa</strong> &gt; <strong>Asetukset</strong> ja valitse välilehdistä nämä vaihtoehdot:</p>
<ul><li><strong>Oletukset</strong>: PAL; 48khz; 4:3;</li>
<li><strong>Kaappaa</strong>: Raw;</li>
<li><strong>Ääni</strong>: Aktivoi äänen ulostulo;</li>
<li><strong>Muu</strong>: Kaksivaiheinen kuvan koodaus.</li>
</ul><p><img title="asetukset" src="_booki/kino/static/Kino-KinoSuomi-Kuvakaappaus_3-fi.gif" alt="Kuvakaappaus_3.gif" width="600" height="441"></p>
<h2>Kaappauspaikka</h2>
<p>Valitaksesi paikan, johon kaapattu video tallennetaan kovalevylläsi, napsauta kansiota esittävää ikonia siirtymisnäppäimien päällä. Luo kansio ja lisää tiedoston nimi. Kino tekee loput, numeroiden videoleikkeet järjestyksessä ja lisäten loppuliitteen.</p>
<p>Muista tallentaa työsi säännöllisesti: <strong>Tiedosto</strong> &gt; <strong>Tallenna</strong>.</p>
<p>Jos tahdot perua tekemäsi muutokset, valitse editointitilassa: <strong>Muokkaa</strong> &gt; <strong>Kumoa</strong>.</p>
<h2>Kameran kontrolli</h2>
<p>Valitse AV/C -palkki aktivoidaksesi videokameran ohjaimet. Pidä hiiren kohdistinta nappulan päällä nähdäksesi toiminnon tiedot. Kuvan toistaminen, kaappaus ja pysäytys on mahdollista tarvittaessa.</p>
<p>Jos kamerasi ei tue tätä, käytä kameran omia ohjaimia. Nauhoitetut videoleikkeet näkyvät aikajanassa. Jatka tätä prosessia, kunnes koko filmi on tietokoneessa.</p>
<p>Videoleikkeet näkyvät aikajanalla. Nähdäksesi filminpätkien eri ominaisuudet käytä <strong>Aika</strong>-alasvetolistaa siirtokontrollien yläpuolella.</p></div><ul Class="menu-goes-here"><li Class="booki-section">Johdanto</li><li><a href="/kino/index">Johdanto</a></li>
<li Class="booki-section">Toiminta</li><li><a href="/kino/ch003_videokaappaus">Videokaappaus</a></li>
<li><a href="/kino/ch004_editoiminen">Editoiminen</a></li>
<li Class="booki-section">Tehosteet</li><li><a href="/kino/ch006_tekstitys">Tekstitykset</a></li>
<li><a href="/kino/ch007_tehosteet">Tehosteet</a></li>
<li><a href="/kino/ch008_audiosuodattimet">Audiosuodattimet</a></li>
<li Class="booki-section">Tallentaminen</li><li><a href="/kino/ch010_tallentaminen">Tallentaminen</a></li>
<li Class="booki-section">Liitteet</li><li><a href="/kino/ch012_oppaasta">Oppaasta</a></li>
<li><a href="/kino/ch013_lisenssi">Lisenssi</a></li>
</ul>