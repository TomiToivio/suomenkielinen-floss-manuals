<div id="main-content"><h1>Tiedoston avaaminen </h1>
<p>Asiakirjan (tai "tiedoston") avaaminen on yksi yleisimmistä asioista, joita tulet tekemään LibreOffice-ohjelmistolla. Se on melko yksinkertaista, ja tulet törmäämään siihen riippumatta siitä, kuinka avaat LibreOfficen. Tiedoston avaamiseen on kolme tapaa. Ensimmäinen tapa on käyttää aloitussovellusta (LibreOffice) ja napsauttaa <strong>Avaa</strong>... -kuvaketta. Se näyttää tältä:</p>
<p><img src="http://fi.flossmanuals.net/kirjoita/libreoffice/_draft/_v/1.0/static/avaa1.png" alt="" width="600" height="349"> </p>
<p>Toinen tapa avata tiedosto on käyttää LibreOfficen tehtäväpalkkikuvaketta (jos se on saatavilla). Napsauta hiiren oikeaa näppäintä tehtäväpalkkikuvakkeen kohdalla ja valitse listasta<strong> Avaa asiakirja...</strong></p>
<p><img src="http://fi.flossmanuals.net/kirjoita/libreoffice/_draft/_v/1.0/static/avaa2.png" alt="" width="362" height="252"> </p>
<p>Kolmas tapa avata tiedosto on käynnistää LibreOffice-sovellus, kuten esimerkiksi Writer tai Impress, ja napsauttaa <strong>Tiedosto &gt; Avaa...</strong> tai painaa <strong>Ctrl + O</strong>. Riippumatta siitä, mitä LibreOffice-sovellusta käytät, ohjelmisto määrittelee automaattisesti parhaan sovelluksen tiedoston käsittelyyn, käynnistää tämän sovelluksen sekä avaa ja näyttää asiakirjasi siinä. </p>
<p><img src="http://fi.flossmanuals.net/kirjoita/libreoffice/_draft/_v/1.0/static/avaa3.png" alt="" width="516" height="360"> </p>
<p>Miten tahansa siihen päädytkin,  <strong>A</strong><strong>vaa...</strong>-komento tuo esiin Avaa-valintaikkunan. Etsi haluamasi tiedosto joko käyttämällä vasemmalla olevaa navigointipalkkia tai selaamalla oikealla näkyviä hakemistoja ja tiedostoja. Näiden käyttö helpottaa tietokoneesi kansioiden selaamista. Jos eksyt pahasti, napsauta <strong>Peruuta</strong> ja aloita alusta. </p>
<p>Kun näet tiedoston, jonka haluat LibreOfficen avaavan, voit kaksoisnapsauttaa tiedoston nimeä, jolloin tiedosto avautuu välittömästi. Voit myös napsauttaa tiedoston nimeä vain kerran, jolloin valittu tiedosto näkyy korostettuna:</p>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-OpenFile-screen4_en-fi.png" alt="" width="600" height="495"></p>
<p><sup><em>(Jos käytät Ubuntua, napsauta hiiren oikeaa näppäintä pienemmän kuvan kohdalla ja valitse "Näytä kuva".)</em></sup></p>
<p>Kun tiedosto on näin valittuna, napsauta <strong>Avaa</strong>-painiketta tai paina näppäimistön Enter-näppäintä, jolloin sopiva LibreOffice-sovellus avaa tiedoston. </p></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>