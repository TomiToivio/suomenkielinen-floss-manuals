<div id="main-content"><h1>Kappale</h1>
<p><strong>Kappale</strong>-valikossa voit muokata kappaleen muotoiluja. Voit esimerkiksi muuttaa tekstin välistystä tai tasausta tai halutessasi lisätä tekstiisi taustavärin tai -kuvan. Voit myös muokata kappaleen tavutusasetuksia. </p>
<p> </p>
<p><strong>Kappale</strong>-valikkoon pääset napsauttamalla <strong>Muotoilu</strong> &gt; <strong>Kappale</strong>. Vaihtoehtoisesti voit napsauttaa hiiren oikeaa painiketta ja valita avautuneesta valikosta <strong>Kappale</strong>.</p>
<p> </p>
<p> </p>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Kappale_copy-fi.gif" alt="" width="529" height="406"></p>
<p> </p>
<p>Seuraavaksi käydään  läpi eri välilehtien toiminnot.</p>
<p> </p>
<p> </p>
<hr><p> </p>
<p> </p>
<h3>Reunat</h3>
<h3><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Reunat_copy-fi.gif" alt="Reunat_copy.gif" width="529" height="406"></h3>
<p>Tällä välilehdellä voit lisätä haluamiisi kappaleisiin reunaviivat.<em> </em><strong>Viivojen järjestys</strong> -kohdassa voit valita kappaleellesi reunatyylin. <strong>Viiva</strong>-kohdassa voit määrittää reunaviivojen leveyden ja värin.<strong>Etäisyys sisällöstä</strong> -kohdassa voit määritellä reunaviivan ja tekstikappaleen etäisyyden. <strong>Varjotyyli</strong>-kohdassa voit lisätä haluamasi värisen varjotehosteen. Merkitsemällä <strong>Yhdistä seuraavan kappaleen kanssa</strong> -valintaruudun voit yhdistää peräkkäisten kappaleiden reunaviivat.</p>
<p> </p>
<p> </p>
<hr><p> </p>
<p> </p>
<h3>Tausta </h3>
<p>Tällä välilehdellä voit määrittää kappaleen taustavärin tai -kuvan. Voit muuttaa väriä valitsemalla haluamasi värin <strong>Taustaväri</strong>-valikosta.</p>
<h3><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Tausta_copy-fi.gif" alt="Tausta_copy.gif" width="529" height="406"></h3>
<h3> </h3>
<p> </p>
<p>Valitsemalla <strong>Täyttö</strong><em>-</em>kohdasta vaihtoehdon <strong>Grafiikka,</strong> voit määrittää haluamasi kuvan tekstin taustakuvaksi.</p>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Tausta_grafiikka_copy-fi.gif" alt="Tausta_grafiikka_copy.gif" width="529" height="406"></p>
<p> </p>
<hr><p> </p>
<h3>Sisennykset ja välit</h3>
<p> <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Kappale_copy-fi.gif" alt="Kappale_copy.gif" width="529" height="406"></p>
<p> </p>
<p>Tällä välilehdellä voit muokata kappaleen sisennystä ja välistystä.</p>
<p><strong>Sisennä</strong> </p>
<p>Voit määritellä tekstin sisennyksen vasemmalta tai oikealta. Sisennystä voit muokata myös muotoilupalkin kuvakkeilla <strong>Vähennä sisennystä </strong><strong><em> </em></strong><strong><em><img src="_booki/libreoffice-opas/static/OpenOffice-EsityksenAsettelu-_OpenOffice_Kappale-v__henn___sisennyst___copy-fi.gif" alt="v__henn___sisennyst___copy.gif" width="29" height="28">  </em></strong>tai <strong>Lisää sisennystä</strong> <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-lis_____sisennyst__-fi.gif" alt="lis_____sisennyst__.gif" width="28" height="29">.</p>
<p>Valitsemalla valintaruudun <strong>Automaattinen</strong><em> </em>kappale sisentyy automaattisesti huomioiden fonttikoon ja rivivälin.</p>
<p> </p>
<p><strong>Välit</strong> </p>
<h3> </h3>
<p>Voit asettaa valittujen kappaleiden väliset etäisyydet. Kohdassa <strong>Yläreuna </strong>merkitään sen välin suuruus, joka jää valittujen kappaleiden yläpuolelle. Kohdassa <strong>Alareuna </strong>merkitään sen välin suuruus, joka jää valittujen kappaleiden alapuolelle.</p>
<p> </p>
<p><strong>Riviväli</strong></p>
<p>Voit asettaa valittujen kappaleiden rivien väliset etäisyydet. Riviväli 1 on asetettu kappaleen oletusasetukseksi. Voit muuttaa pudotusvalikosta riviväliksi 1,5 tai 2 tai voit valita jonkin seuraavista vaihtoehdoista: </p>
<p> </p>
<ul><li>
<h4><strong>Suhteellinen</strong>: Valitse ensin pudotusvalikosta vaihtoehto <strong>suhteellinen</strong> ja aseta sitten haluamasi prosenttiluku. 100% vastaa riviväliä 1.</h4>
</li>
<li>
<h4><strong>Vähintään</strong>: Valitse ensin pudotusvalikosta vaihtoehto <strong>vähintään</strong> ja aseta sitten haluamasi lukuarvo. Vaihtoehdon vähintään käyttäminen on erityisen hyödyllistä, jos kappaleessa käytetään eri fonttikokoja ja rivien välien tahdotaan pysyvän samankokoisina.</h4>
</li>
<li>
<h4><strong>Riviväli</strong>: Valitse ensin pudotusvalikosta vaihtoehto <strong>riviväli </strong>ja määritä haluamasi riviväli.</h4>
</li>
<li>
<h4><strong>Kiinteä</strong>: Valitse ensin pudotusvalikosta vaihtoehto <strong>kiinteä</strong> ja määritä sitten riviväli, jota käytetään täsmällisesti koko kappaleen ajan. Jos kappaleessa käytetään eri fonttikokoja, suurella fonttikoolla kirjoitetut kirjaimet voivat näkyä vaillinaisina.</h4>
<p> </p>
</li>
</ul><hr><h3> </h3>
<h2> </h2>
<h3>Tasaus </h3>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Tasaus_copy-fi.gif" alt="Tasaus_copy.gif" width="529" height="406"></p>
<p>Tällä välilehdellä voit määritellä kappaleen tasausasetukset. Kohdassa <strong>Asetukset</strong> voit tasata tekstin vasemmalle, oikealle tai molempiin reunoihin, sekä keskittää tekstin käyttämällä valintanappia. Tasauksen voit tehdä myös muotoilupalkin kuvakkeilla (merkitty alla olevaan kuvaan nuolella).</p>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-muotoilupalkki-20copy_1-fi.jpg" alt="muotoilupalkki copy_1.jpg" width="630" height="101"><br> </p>
<p> </p>
<p><span>Kohdassa <strong>Viimeinen rivi</strong> voit määritellä, miten tasaat viimeisen rivin, kun olet tasannut tekstin kumpaankin marginaaliin. </span>Kohdassa <strong>Tekstin tasaus pystysuunnassa </strong>voit määrittää mihin kohtaan riviä suuremmalla tai pienemmällä kirjoitetut osiot tasataan, jos käytät kappaleessa erikokoisia fontteja. </p>
<p> </p>
<hr><p> </p>
<p> </p>
<p> </p>
<h3>Tekstin rivitys</h3>
<p> <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Tekstin_rivitys_copy-fi.jpg" alt="Tekstin_rivitys_copy.jpg" width="530" height="406"></p>
<p>Tällä välilehdellä voit asettaa kappaleisiin tavutuksen sekä sivun ja kappaleen vaihdot.</p>
<p> </p>
<p><strong>Tavutus</strong> </p>
<ul><li>Merkitsemällä valintaruudun <strong>Automaattisesti</strong> voit tavuttaa tekstin automaattisesti<strong></strong>.<strong></strong></li>
<li><strong>Merkkejä rivin</strong> <strong>lopussa</strong><em> </em>-kohtaan voit merkitä, kuinka monta merkkiä rivin loppuun tulee jäädä ennen tavuviivaa. </li>
<li><strong>Merkkejä rivin alussa</strong> -kohtaan voit merkitä, kuinka monta merkkiä rivin alkuun tulee jäädä tavuviivan jälkeen.<strong></strong></li>
<li><strong>Peräkkäisten tavuviivojen enimmäismäärä</strong> -kohtaan voit merkitä enimmäismäärän peräkkäisiä rivejä, joiden lopussa on tavuviiva.</li>
</ul><p><strong>Tavutus</strong>-toiminto toimii automaattisesti ainoastaan englanninkielisiin teksteihin. Jotta suomenkielisiä tekstejä voidaan tavuttaa, tarvitaan lisäosa.</p>
<p> </p>
<p><strong>Vaihdot</strong></p>
<p>Voit määritellä kappaleen tai palstan vaihdon asetukset.</p>
<h4>Sivun tai palstan vaihto:</h4>
<ol><li>Merkitse valintaruutu <strong>Lisää</strong>.</li>
<li>Valitse <strong>Tyyppi</strong>-valikosta joko <strong>Sivu</strong> tai <strong>Palsta</strong>.</li>
<li>Valitse <strong>Sijainti</strong>-valikosta joko <strong>Ennen</strong><em> </em>tai<em> </em><strong>Jälkeen</strong>, riippuen siitä haluatko sivun/palstan vaihdon ennen valittua kappaletta vai sen jälkeen.</li>
</ol><p><strong>Sivutyylin kanssa</strong><em> -</em><span>valintar</span><span>uudusta voit määritellä sivun vaihdon jälkeisen sivun asetukset.</span><strong>Sivunumero</strong>-valikosta voit valita sivun vaihdon jälkeiselle sivulle sivunumeron, jos numerointi ei jatku samoin kuin ennen sivunvaihtoa.</p>
<p> </p>
<p> </p>
<p> </p>
<p> </p>
<p><strong>Asetukset</strong></p>
<p>Voit määritellä sivunvaihtoa edeltävän ja seuraavan kappaleen asetukset: </p>
<ul><li><strong>Ei rivien erotusta</strong>: Voit siirtää koko kappale seuraavalle sivulle tai palstalle vaihtomerkin lisäämisen jälkeen.</li>
</ul><ul><li><strong>Sido seuraavaan kappaleeseen</strong>: Voit määrittää käsiteltävän kappaleen pysymään kiinni seuraavassa kappaleessa, kun sivun tai palstan vaihto lisätään.</li>
</ul><ul><li><strong>Orporivien esto</strong>: Voit määrittää kappaleen alaosassa olevien rivien vähimmäismäärän. Jos rivien lukumäärä on pienempi kuin määrittelemäsi luku, kappale siirretään seuraavalle sivulle.</li>
</ul><ul><li><strong>Leskirivien ohjaus</strong>: Voit määrittää kappaleeseen jäävien rivien vähimmäismäärän sivunvaihdon jälkeen. Merkitse tämä valintaruutu ja anna sitten luku <strong>Riviä</strong>-ruutuun. Jos kappaleen rivien määrä sivun alussa on pienempi kuin <strong>Riviä</strong>-ruudussa määritetty luku, sivunvaihdon sijaintia siirretään.</li>
</ul><p> </p>
<hr><p> </p>
<h3>Jäsennys ja numerointi</h3>
<h4><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-J__sennys_ja_numerointi_copy-fi.gif" alt="J__sennys_ja_numerointi_copy.gif" width="529" height="406"></h4>
<p>Tällä välilehdellä voit lisätä jäsennystasot, luettelomerkit tai numeroinnin. </p>
<ul><li><strong>Jäsennystaso</strong>-kohdassa voit määrittää jäsennystason kappaleellesi.</li>
</ul><ul><li> Kohdassa <strong>Numerointityyli </strong>voit määrittää haluamasi numerointityylin. </li>
<li>Merkitse <strong>Aloita alusta tämän kappaleen kohdalla</strong> -valintaruutu, jos haluat, että numerointi aloitetaan alusta valitun kappaleen kohdalla. </li>
<li><strong>Aloita numerolla</strong> -kohtaan voit määrittää listan ensimmäisen numeron.<strong></strong></li>
<li><strong>Rivien numerointi</strong> -kohdassa voit muokata rivinumerointia. Rivinumerot voit lisätä tekstiisi valitsemalla <strong>Työkalut</strong> &gt; <strong>Rivien numerointi</strong>.</li>
</ul><p> </p>
<hr><p> </p>
<h3>Sarkaimet</h3>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Sarkaimet_copy-fi.gif" alt="Sarkaimet_copy.gif" width="529" height="406"> </p>
<p>Tällä välilehdellä voit määritellä sarkaimien sijainnin.</p>
<p>Sarkaimen lisääminen:</p>
<ol><li>Merkitse <strong>Sijainti</strong>-kohtaan sarkaimen sijainti.</li>
<li>Valitse haluamasi sarkain <strong>Tyyppi</strong>-kohdasta.</li>
<li>Napsauta <strong>Uusi</strong>.</li>
</ol><p>Kohdassa <strong>Täyttömerkki </strong>voit määrittää täyttömerkin, jota käytetään sarkaimen vasemmalla puolella.</p>
<p> </p>
<hr><p> </p>
<h3>Anfangit</h3>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-EsityksenAsettelu-_OpenOffice_Kappale-Anfangit_copy-fi.gif" alt="Anfangit_copy.gif" width="529" height="406"></p>
<p>Tällä välilehdellä voit määritellä tekstiisi anfangit.</p>
<p>Kohdassa <strong>Asetukset</strong> voit muokata anfangien tyyliä:</p>
<ul><li>Merkitsemällä <strong>Näytä anfangit</strong> -valintaruudun voit lisätä anfangit tekstiisi.</li>
<li>Merkitsemällä <strong>Näytä anfangit -</strong>valintaruudun lisäksi <strong>Koko sana </strong>-valintaruudun voit asettaa kappaleen ensimmäisen sanan anfangiksi.</li>
<li><strong>Merkkien määrä</strong> -kohdassa voit määrittää, kuinka monta kirjainta kappaleen alusta haluat näytettävän anfangina.</li>
<li><strong>Rivit</strong>-kohdassa voit määrittää anfangin korkeuden.</li>
<li><strong>Etäisyys tekstistä</strong> -kohdassa voit määrittää anfangin ja tekstin välisen etäisyyden.</li>
</ul><p><strong>Sisältö</strong>-kohdassa voit määrittää anfangina näytettävän tekstin sisällön:</p>
<ul><li>Kirjoita haluamasi teksti <strong>Sisältö</strong>-kohtaa.</li>
<li><strong>Merkkityyli</strong>-kohdassa voit muokata anfangin tyyliä edelleen. </li>
</ul></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>