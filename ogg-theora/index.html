<div id="main-content"><h1>OGG Theora</h1>
<p>Internetin nopean kasvun tärkeimpiä taustavaikuttajia on ollut puolueeton suunnittelumalli. Avoimet standardit, vapaat ohjelmistot ja läpinäkyvät teknologiat ovat vahvistaneet verkon kehitystä. Verkon avoimen ympäristön seurauksena sisällönkehittäjät voivat helposti luoda verkkosivuja, ohjelmistojen kehittäjät voivat rakentaa olemassaolevien projektien päälle ja laajentaa toimintamahdollisuuksia verkossa, ja käyttäjät voivat selata verkkoa, lähettää sähköpostia ja käyttää monenlaisia sovelluksia.</p>
<p>Verkkovideon tuotannon ja esittämisen perustekniikat eivät kuitenkaan ole vapaita tai läpinäkyviä. Jos esimerkiksi ohjelmistokehittäjät tekevät uuden videosoittimen, he joutuvat maksamaan tekijänoikeusmaksuja yrityksille, jotka pitävät hallussaan tiettyjä patentteja, jos tahtovat jakaa videota laillisesti. Nämä patentit (kuten useimmat ohjelmistopatentit) lukitsevat äärimmäisen perustavanlaatuisia ideoita. Esimerkiksi: yksi yhtiö on patentoinut idean tallentaa kuvan osia vasemmalta oikealle, ylhäältä alas! Yhdessä tuhannet videotekniikoita koskevat patentit estävät uudet tavat jaella mediaa ja tehdä siitä interaktiivista.</p>
<h2>Patentin kuormittama video</h2>
<p>Niille, jotka ovat huolestuneita yksitysten etujen vallasta julkisessa elämässä, tämä on ilmeinen ongelma: kuinka pieni joukko yhtiöitä voi hallita ohjelmistojen kehittämiseen tarvittavia perusideoita? Se luo myös hyvin konkreettisia ongelmia: maailmanlaajuinen vapaiden ohjelmistojen liike ei voi liittää monien videoformaattien tukea tuotteisiinsa. Ja koska patentit tekevät omien videosoittimien levittämisestä kallista ohjelmistojen kehittäjille, kehittäjät ovat riippuvaisia muutamista Microsoftin, Applen ja Adoben tuotteista. Verkossa yli 98% videosta jaellaan Flashia käyttäen.</p>
<p>Ongelmia ei ole vain ohjelmistokehityksen maailmassa - jos luot tai julkaiset videon verkossa, patenttien kuormittamat teknologiat vaikuttavat sinuun suoraan. Patenttien omistajilla on valta ottaa maksuja sisällöntuottajilta ja MPEG LA, joka edustaa suositun MPEG-videoteknologian patenttien omistajia, ottaa lisenssimaksuja televisioyhtiöiltä, DVD-jakelijoilta, ja muilta. Tällä hetkellä he eivät vaadi rahaa verkkolähetyksistä, mutta uudet tekijänoikeusmaksuehdot voivat jossain vaiheessa uhata verkkovideon riippumattomia julkaisijoita.</p>
<h2>Parempi tapa</h2>
<p>Nyt meillä on kuitenkin verkkovideoteknologia, jota kuka tahansa on vapaa käyttämään, tutkimaan, parantamaan ja jakelemaan ilman lupaa tai maksua. Tätä teknologiaa kutsutaan Ogg Theoraksi (tai vain "Theoraksi"). Jotkin osat Theorasta on parentoitu, mutta patenttien omistajat ovat antaneet pysyvän, peruuttamattoman, tekijänoikeusmaksuvapaan patenttilisenssin kaikille. Theora välttää tarkkaan kaikkia patentteja, jotka ovat perinteisillä patenttien hallitsijoilla. Esimerkiksi kiertääkseen naurettavaa yllä mainittua kuvien tallennukseen liittyvää patenttia, Theora tallentaa videokuvatietoa alhaalta ylös eikä ylhäältä alas!</p>
<p>On tärkeää ymmärtää, että Theora on merkittävä osa internetin vapautta. Mozilla, Opera ja Google ymmärtävät tämän, ja ovat julistaneet tukevansa Theora-videota tulevissa tai nykyisissä selainversioissaan. Tämä merkitsee, että miljoonat käyttäjät kykenevät katsomaan Theora-videota käyttäen selaintaan, ilman ylimääräisiä ohjelmistoja. Vapaiden ohjelmistojen yhteisön työ, Mozillan, Wikipedian ja muiden tukemana, on tuonut Theoran samalle laatutasolle kuin uusimman teknologian videotekniikat.</p>
<p>On myös muita tärkeitä projekteja, joilla on samanlaiset päämäärät, kuten Dirac, jonka kehitystä BBC johtaa. Mutta jännittävintä Theorassa on, että se on täällä nyt, sitä tukevat suositut työkalut, ja se on valmis laajamittaiseen käyttöön. Opettelemalla Theoraa ja käyttämällä sitä omissa projekteissasi voit tehdä verkosta jännittävämmän ja vapaamman.</p>
<p> </p></div><ul Class="menu-goes-here"><li Class="booki-section">JOHDANTO</li><li><a href="/ogg-theora/index">OGG THEORA</a></li>
<li><a href="/ogg-theora/ch002_tasta-kayttooppaasta">TÄSTÄ KÄYTTÖOPPAASTA</a></li>
<li><a href="/ogg-theora/ch003_mita-video-on">MITÄ VIDEO ON?</a></li>
<li><a href="/ogg-theora/ch004_mita-theora-on">MITÄ THEORA ON?</a></li>
<li Class="booki-section">PERUSKÄSITTEET</li><li><a href="/ogg-theora/ch006_mika-on-koodekki">MIKÄ ON KOODEKKI?</a></li>
<li><a href="/ogg-theora/ch007_sailot">SÄILÖT</a></li>
<li Class="booki-section">TOISTO</li><li><a href="/ogg-theora/ch009_theoran-toistaminen">THEORAN TOISTAMINEN</a></li>
<li><a href="/ogg-theora/ch010_toisto-vlclla">TOISTO VLC:LLÄ</a></li>
<li><a href="/ogg-theora/ch011_miro">MIRO</a></li>
<li Class="booki-section">THEORA VERKOSSA</li><li><a href="/ogg-theora/ch013_theora-verkossa">THEORA VERKOSSA</a></li>
<li><a href="/ogg-theora/ch014_html5">HTML5</a></li>
<li><a href="/ogg-theora/ch015_theora-sivuillasi">THEORA SIVUILLASI</a></li>
<li><a href="/ogg-theora/ch016_hotelleja-theoralle">HOTELLEJA THEORALLE</a></li>
<li Class="booki-section">ENKOODAUS</li><li><a href="/ogg-theora/ch018_johdanto-enkoodaukseen">JOHDANTO ENKOODAUKSEEN</a></li>
<li><a href="/ogg-theora/ch019_firefogg">FIREFOGG</a></li>
<li><a href="/ogg-theora/ch020_enkoodaus-vlclla">ENKOODAUS VLC:LLÄ</a></li>
<li><a href="/ogg-theora/ch021_enkoodaus-ffmpeg2theoralla">ENKOODAUS FFMPEG2THEORALLA </a></li>
<li><a href="/ogg-theora/ch022_thoggen">THOGGEN</a></li>
<li Class="booki-section">TEKSTITYKSET</li><li><a href="/ogg-theora/ch024_tekstityksien-perusteet">TEKSTITYKSIEN PERUSTEET</a></li>
<li><a href="/ogg-theora/ch025_jakelu">JAKELU</a></li>
<li><a href="/ogg-theora/ch026_tekstityksien-liittaminen">TEKSTITYKSIEN LIITTÄMINEN</a></li>
<li><a href="/ogg-theora/ch027_tekstityksien-toistaminen">TEKSTITYKSIEN TOISTAMINEN</a></li>
<li><a href="/ogg-theora/ch028_julkaiseminen">JULKAISEMINEN</a></li>
<li Class="booki-section">SUORATOISTO</li><li><a href="/ogg-theora/ch030_suoratoiston-perusteet">SUORATOISTON PERUSTEET</a></li>
<li><a href="/ogg-theora/ch031_icecast">ICECAST</a></li>
<li><a href="/ogg-theora/ch032_tss">TSS</a></li>
<li><a href="/ogg-theora/ch033_ffmpeg2theora-streamaus">FFMPEG2THEORA-STREAMAUS</a></li>
<li><a href="/ogg-theora/ch034_suoratoisto-vlc-ohjelmalla">VLC-STREAMAUS</a></li>
<li><a href="/ogg-theora/ch035_virtaustoiston-tallentaminen">VIRTAUSTOISTON TALLENTAMINEN</a></li>
<li Class="booki-section">EDITOINTI</li><li><a href="/ogg-theora/ch037_johdanto-editointiin">JOHDANTO EDITOITIIN</a></li>
<li><a href="/ogg-theora/ch038_pitivi">PITIVI</a></li>
<li Class="booki-section">ESIKATSELU</li><li><a href="/ogg-theora/ch040_kuinka-esikatselua-kaytetaan">ESIKATSELUN KÄYTTÖ</a></li>
<li><a href="/ogg-theora/ch041_tee-esikatselukuvia">TEE ESIKATSELUKUVIA</a></li>
<li><a href="/ogg-theora/ch042_tee-diaesitys">TEE DIAESITYS</a></li>
<li><a href="/ogg-theora/ch043_tee-esikatseluvideo">TEE ESIKATSELUVIDEO</a></li>
<li Class="booki-section">EDITOINTI KOMENTORIVILTÄ</li><li><a href="/ogg-theora/ch045_komentorivi">THEORA JA KOMENTORIVI</a></li>
<li><a href="/ogg-theora/ch046_theoran-teoria">THEORAN TEORIA</a></li>
<li><a href="/ogg-theora/ch047_tiedoston-jakaminen">TIEDOSTON JAKAMINEN</a></li>
<li><a href="/ogg-theora/ch048_tiedoston-leikkaaminen">TIEDOSTON LEIKKAAMINEN</a></li>
<li><a href="/ogg-theora/ch049_tiedostojen-liittaminen">TIEDOSTOJEN LIITTÄMINEN</a></li>
<li><a href="/ogg-theora/ch050_tiedostojen-yhdistaminen">TIEDOSTOJEN YHDISTÄMINEN</a></li>
<li><a href="/ogg-theora/ch051_koon-muuttaminen">KOON MUUTTAMINEN</a></li>
<li><a href="/ogg-theora/ch052_oggin-analysoiminen">OGGIN ANALYSOIMINEN</a></li>
<li Class="booki-section">TEKIJÄT</li><li><a href="/ogg-theora/ch054_tekijat">TEKIJÄT</a></li>
</ul>