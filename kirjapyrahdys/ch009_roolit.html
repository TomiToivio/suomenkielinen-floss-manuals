<div id="main-content"><h1>Roolit</h1>
<div id="content">
<p>Hyvä kirjapyrähdys tarvitsee jonkun, joka ottaa vastuun jokaisesta seuraavista rooleista. Luonnollisesti joku voi auttaa jokaisessa roolissa, mutta tarvitset yhden henkilön, joka varmistaa lopulta, että tärkeät tehtävät tehdään. Usein yksi henkilö ottaa yhden roolin.</p>
<p> </p>
<h2>Kirjapyrähdyksen fasilitaattori</h2>
<p>Tunnetaan myös kirjapyrähdyksen johtajana, tämä henkilö on lopulta vastuussa siitä, että kirjapyrähdys tapahtuu ja toimii hyvin. Kirjapyrähdyksen fasilitaattori pitää korkean tason näkemystä projektin päämääristä, varmistaa asioiden tapahtuvan ajallaan ja koordinoi kaikkia osapuolia. Jos organisaatio pyysi ja rahoitti kirjapyrähdyksen, on kirjapyrähdyksen fasilitaattori se henkilö, joka on vastuussa siitä, että toimitetaan kirja, joka tyydyttää tätä organisaatiota.</p>
<p>Tässä roolissa on kyse enemmän sosiaalisesta insinööritaidosta kuin logistiikasta. Kirjapyrähdyksen fasilitaattorin täytyy olla kykenevä pyytämään ihmisiä parantamaan toimintaansa sekä olemaan paikalla rohkaisemassa ja motivoimassa kaikkia. Kirjapyrähdyksen fasilitaattorin ei tarvitse olla kovinkaan tuttu sisällön hienovaraisempien piirteiden kanssa. On parempi löytää herkkä ihminen, joka on hyvä kuuntelemaan, ja jolla on hyvät organisaatiotaidot, kuin joku, joka on heikko näissä taidoissa ja asiantuntija sisällössä.</p>
<p>Jos kirjapyrähdyksen fasilitaattori on kokenut, hän voi olla sama henkilö kuin paikallinen emäntä tai isäntä, vaikka tämä merkitsee tehtävien tuplaamista. Mitä kokeneempi kirjapyrähdyksen fasilitaattori on, sitä tuottavampi kirjapyrähdys on, ja sisällön laadussa on myös huomattava ero.</p>
<h2>Paikallinen emäntä tai isäntä</h2>
<p>Jokainen kirjapyrähdys tarvitsee henkilön, joka on paikalla etukäteen - parhaimmillaan joku, joka tuntee alueen ja tuntee sen ominaispiirteet - ja hoitaa ruokahuollon, tapahtumapaikan, internet-yhteyden ja muut logistiset kysymykset. Tämä henkilö varmistaa, että kaikki fyysiset resurssit, joita kirjapyrähtäjät tarvitsevat ovat paikalla, kun he aloittavat, ja on vastuussa viime hetken tarvikkeiden hankkimisesta, tuoden ruokaa, ja vieden ihmisiä eri paikkoihin tarpeen vaatiessa. Tämän henkilön täytyy ehkä viedä sairas kirjoittaja lääkärille tai etsiä ostoskeskus, josta voi ostaa kiireellisesti tarvittavan muuntajan.</p>
<p>Tämän henkilön täytyisi vastata etukäteen kaikkiin kaupungin ulkopuolelta tulevien osallistujien kysymyksiin matkoista, paikallisliikenteestä ja asumisolosuhteista.</p>
<p>On virhe ajatella, että tämän henkilön työ loppuu, kun kaikki saapuvat paikalle: paikallinen emäntä tai lähetit viettävät paljon aikaa juostessaan ympäriinsä. Älä laita yhtä avainkirjoittajistasi tähän rooliin, sillä hän ei ehkä vietä niin paljon aikaa kirjoittaen, kuin toivoisit.</p>
<p> </p>
<h2><strong>FLOSS Manuals -asiantuntija</strong></h2>
Vaikka FLOSS Manuals ei ole vaikea järjestelmä opittavaksi ja sen käytön oppii muutamassa tunnissa, on tarpeen hankkia joku, joka on hyvin perehtynyt FLOSS Manualsin työkaluihin, jotta hän voi vastata kirjapyrähdyksen aikana syntyviin kysymyksiin ja ratkaista ongelmia, jos sellaisia syntyy. Tämän henkilön tulisi mielellään olla suorassa yhteydessä FLOSS Manualsin kehittäjiin. <br><h2><strong>Käyttöoppaan ylläpitäjä </strong></h2>
<p>Useimmilla FLOSS Manualsin käyttöoppailla on henkilö, joka ylläpitää kirjaa kirjapyrähdyksen jälkeen. Ylläpitäjä luo usein tyylioppaan ennen kirjapyrähdystä, jotta kirjoittajilla on se käytettävissään heti kirjoittamisen alkaessa. Yleensä ylläpitäjä on yksi kirjoittajista. Henkilöllä on tärkeä rooli ensimmäisten kirjapyrähdyksen jälkeisten viikkojen aikana, sillä hän tekee siistimisen, jota kirjat aina vaativat. Hänen tulisi myöntyä palaamaan käyttöoppaan pariin ajoittain määrittelemään, tarvitaanko päivityksiä, ja etsimään roolilleen tarvittaessa seuraaja.</p>
<h2><strong>Osallistujat <br></strong></h2>
Osallistujat ovat kirjapyrähdyksen sydän ja sielu, ja ilman ainakin muutamia asialleen omistautuneita ihmisiä kirjapyrähdystä ei voi olla olemassa. Kirjapyrähdyksen osallistujat kirjoittavat sisällön, ja monet muokkaavat myös toistensa sisältöä. Joillain heistä täytyy olla laaja tieto kirjapyrähdyksen aiheesta jo ennen pyrähdystä. Heidän olisi myös hyvä tuntea jonkin verran HTML-koodia ja kyetä tekemään ja muokkaamaan kuvakaappauksia ja kaavioita tarvittaessa. <br><h2><strong>Ulkoiset editorit / tarkastajat </strong></h2>
<p>Yksi kirjapyrähdyksen arvokas rooli on henkilö, joka lukee ja muokkaa materiaalia, tarjoten palautetta aina kuin mahdollista. Vaikka kirjoittajat voivat tehdä tämän toisilleen (ja etäosallistujat voivat myös auttaa), kirjasta tulee yleensä luettavampi ja johdonmukaisempi, jos joku kirjapyrähdyshuoneen ulkopuolella tarkkailee työtä.</p>
<p>Tämä henkilö voi käyttää samaa FLOSS Manuals -käyttöliittymää muokatakseen kappaleita, kun kirjoittajat lähtevät niistä, tai voi printata kokonaisia valmiita kappaleita ja merkitä ne käsin (jotkut editorit pitävät tästä vanhemmasta menetelmästä). Jos paperia käytetään kirjoittajat voivat tehdä muutokset tiedostoihin.</p>
<p>Ulkoisen editorin pitäisi kyetä tutkimaan luku ja koko kirja sujuvuuden kannalta, varmistaa että luvun logiikassa on järkeä, ja tehdä matalan tason oikolukua tavausta, pilkutusta ja kielioppia varten. Parhaimmillaan he voivat myös esittää mielipiteensä kielivalinnoista helpottaakseen kääntämistä myöhemmin - todellisuudessa tämä viimeinen seikka ei ole koskaan toteutunut kirjapyrähdysten tiukan aikataulun vuoksi. Etäosallistuvan editorin olemassaolo voi olla todella hyödyllistä, sillä hän ei ole mukana paikallisessa dynamiikassa eikä kärsi ryhmäajattelusta.</p>
<h2><strong>Kuvittajat <br></strong></h2>
Kirjan kannen täytyy olla valmiina kirjapyrähdysviikon lopussa. Vaikka kannen suunnittelijan ei tarvitse osallistua kirjapyrähdykseen, hänen on tärkeää olla mukana kirjapyrähdyksen päämäärissä ja tyylissä, jota kirjoittajat ovat käyttäneet, jotta hän saa ideoita kannen suunnittelua varten. <br><p>On myös arvokasta saada mukaan joku, joka on hyvä muuttamaan ideoita kuvakkeiksi. FLOSS Manualsilla on jo kokoelma kuvakkeita, joten kuvakkeiden tekijän ei tarvitse olla sinällään graafikko, mutta hänen täytyy kyetä muokkaamaan SVG-kuvakkeita (suosittelemme käyttämään Inkscapea) luodakseen helposti käsiteltäviä kaavioita.</p>
<p>Sivun taiton tekee itse asiassa FLOSS Manualsin Objavi-työkalu. Jonkun täytyy selata kappaleet läpi, hankkiutua eroon muista tehtävistä, ja katsoa taittoa. Objavi pitää huolta lopusta. Objavi tekee kirjan asettelun lennossa, jotta kirjat voidaan ladata kirja kerrallaan -tyyppiseen palveluun. Kirjat on esiformatoitu FLOSS Manualsin tyyliin, mutta on mahdollista muuttaa ulkoasua ja tunnelmaa käyttäen Objavin CSS-ikkunaa.</p>
</div></div><ul Class="menu-goes-here"><li Class="booki-section">JOHDANTO</li><li><a href="/kirjapyrahdys/index">JOHDANTO</a></li>
<li Class="booki-section">FILOSOFIA</li><li><a href="/kirjapyrahdys/ch003_paamaara">PÄÄMÄÄRÄ</a></li>
<li><a href="/kirjapyrahdys/ch004_prosessi">PROSESSI</a></li>
<li><a href="/kirjapyrahdys/ch005_yhteisot">YHTEISÖT</a></li>
<li Class="booki-section">SUUNNITTELU</li><li><a href="/kirjapyrahdys/ch007_suunnittelu">SUUNNITTELU</a></li>
<li Class="booki-section">KYSYMYKSET</li><li><a href="/kirjapyrahdys/ch009_roolit">ROOLIT</a></li>
<li><a href="/kirjapyrahdys/ch010_aikataulu">AIKATAULU</a></li>
<li><a href="/kirjapyrahdys/ch011_budjetti">BUDJETTI</a></li>
<li><a href="/kirjapyrahdys/ch012_paikka">PAIKKA</a></li>
<li><a href="/kirjapyrahdys/ch013_tyokalut">TYÖKALUT</a></li>
<li><a href="/kirjapyrahdys/ch014_etaosallistuminen">ETÄOSALLISTUMINEN</a></li>
<li Class="booki-section">VINKKEJÄ</li><li><a href="/kirjapyrahdys/ch016_annen-vinkit">ANNEN VINKIT</a></li>
<li><a href="/kirjapyrahdys/ch017_adamin-vinkit">ADAMIN VINKIT</a></li>
<li Class="booki-section">TEKIJÄT</li><li><a href="/kirjapyrahdys/ch019_tekijat">TEKIJÄT</a></li>
</ul>