<div id="main-content"><h1>Ensimmäinen muokkauksesi</h1>
<p>On monta tapaa lisätä karttatietoa OpenStreetMapiin, mutta kaikki niistä vaativat käyttäjätunnuksen. Tässä luvussa käsittelemme käyttäjätunnuksen rekisteröimisen ja ensimmäisen muokkauksesi tekemisen. </p>
<p>Luodaksesi käyttäjätunnuksen ja aloittaaksesi muokkaamisen mene OpenStreetMap-verkkosivulle osoitteessa <a href="http://www.openstreetmap.org/">http://www.openstreetmap.org/</a>.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/ScreenHunter_02%20Oct.%2018%2013.47.jpg" alt="" width="600" height="360"></p>
<p>Rekisteröidäksesi käyttäjätunnuksen voit napsauttaa tekstiä <strong>Sign Up</strong> sivun oikeassa ylänurkassa. Jos olet jo luonut käyttäjätilin, napsauta <strong>Log In </strong>ja jatka tämän luvun osaan, jonka otsikko on "Ensimmäinen muokkauksesi". </p>
<p>Näet <strong>Create a User Account</strong> -lomakkeen.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/ScreenHunter_04%20Oct.%2018%2013.58.jpg" alt="" width="600" height="365"></p>
<p>Kirjoita sähköpostiosoitteesi kohtaan<strong> Email address</strong> kaksi kertaa. Huomaa, että sähköpostiasi voidaan käyttää vain OpenStreetMapiin liittyviin yhteydenottoihin ja sitä ei näytetä julkisesti. Seuraavaksi voit kirjoittaa tahtomasi nimen kohtaan <strong>Display name</strong>. Lopulta voit kirjoittaa salasanasi kohtaan <strong>Password </strong>kaksi kertaa. Napsauta <strong>Continue</strong>.</p>
<p>Näet sivun<strong> Contributor terms</strong>, jossa on nähtävillä sopimus OSM-sisällöstä:</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/ScreenHunter_05%20Oct.%2018%2014.06.jpg" alt="" width="557" height="648"></p>
<p>Voit valita oman maasi, jos se löytyy valikosta, ja katsoa ehdot omalla kielelläsi. Lue ehdot. Voit myös luopua tekemiesi muokkausten tekijänoikeuksista ja luovuttaa ne täysin vapaasti yleiseen käyttöön laittamalla rastin ruutuun "<em>In addition to the above agreement, I consider my contributions to be in the Public Domain</em>". Tämä on valinnaista, lisätietoa voit asiasta voit löytää OpenStreetMap Foundationin wiki-sivulta (<a href="http://www.osmfoundation.org/wiki/License/Why_would_I_want_my_contributions_to_be_public_domain">http://www.osmfoundation.org/wiki/License/Why_would_I_want_my_contributions_to_be_public_domain</a>).</p>
<p>Napsauta <strong>Agree </strong>jatkaaksesi rekisteröitymisprosessia. Ennen kuin voit kirjautua joudut tarkastamaan sähköpostisi ja seuraamaan varmistusviestissä olevia ohjeita, joiden avulla voit kääntää käyttäjätilisi päälle.</p>
<p>Jos sinulla on jo käyttäjätili, voit napsauttaa linkkiä <strong>Log in</strong> sivun oikeassa ylänurkassa. Pääset kirjautumissivulle.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/ScreenHunter_06%20Oct.%2018%2014.11_1.jpg" alt="" width="525" height="187"></p>
<p>Kirjoita sähköpostiosoitteesi tai käyttäjänimesi kohtaan <strong>Email Address</strong> or <strong>Username</strong> ja salasanasi kohtaan <strong>Password</strong>. Napsauta <strong>Login</strong>. Nyt pääset tekemään ensimmäisen muokkauksesi.</p>
<h2>Ensimmäisen muokkauksen tekeminen</h2>
<p>Oletusarvoisesti OpenStreetMap käyttää karttatiedon muokkaamiseen Potlatch 2 -editoria. Napsauta <strong>Edit</strong> ja alla näkyvä latausruutu ilmestyy. Kun Potlatch 2 -editori on latautunut, olet valmis tekemään ensimmäisen muokkauksesi.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/potlatch2_loading.png" alt="" width="600" height="297"></p>
<p>OpenStreetMapilla voi muokata lähes rajatonta määrää asioita. Tämä moninaisuus voi olla melko hämmentävää, kun aloittelee OSM:n muokkaamista. Hyviä ensimmäisellä kerralla muokattavia asioita voivat olla ravintolat, koulut tai mikä tahansa näkemäsi virheellinen tieto teistä. OpenStreetMap-wikissä on sivu, joka voi olla hyvä paikka aloittaa kartoitettavien asioiden miettiminen (<a href="http://wiki.openstreetmap.org/wiki/Map_Features">http://wiki.openstreetmap.org/wiki/Map_Features</a>).</p>
<p> </p>
<blockquote>Kun muokkaat karttaa, on tärkeää, että et kopioi tekijänoikeuden alaista tietoa. Tämä sisältää muita verkossa olevia karttoja, kuten Googlen ja Bingin kartat. Niissä olevaa tietoa saa käyttää ilmaiseksi, mutta varsinainen tieto on tekijänoikeuden alaista, eikä sitä saa kopioida. Helpoin tapa noudattaaa näitä sääntöjä on käyttää vain omaa henkilökohtaista tietoasi ja editoreissa olevia resursseja.</blockquote>
<p> </p>
<p>Tässä esimerkissä lisäämme vierasmajan, joka puuttuu kartalta. Kun Potlatch 2 -editori on latautunut, näet karttainformaation, joka on jo latautunut ikkunan oikealle puolelle. Kartalle lisättävät kohteet näkyvät ikoneina vasemmalla puolella. Napsauta sitä tietotyyppiä jonka tahdot lisätä ja vedä se oikealle kohdalle kartalla selainikkunan oikealla puolella.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/initial_potlatch.png" alt="" width="600" height="335"></p>
<p>Koska lisään vierasmajan, napsautan vierasmaja-kuvaketta. Jos kuvakkeen määritelmä ei ole sinulle selkeä, pidä hiiren kursoria sen päällä jonkin aikaa nähdäksesi tekstin, joka kertoo sinulle mikä kuvake on. Tässä tapauksessa vierasmajan kuvake sanoo "Guesthouse (B&amp;B)".</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/icon_tool_tip.png" alt="" width="171" height="229"></p>
<p>Kun olet asettanut kuvakkeen oikeaan paikkaan vasemmalla olevassa kuvakelistassa, näet vasemmalla puolella ruudun, jossa kysytään lisätietoa juuri lisäämästäsi paikasta. Vierasmajan tapauksessa on vain tekstilaatikko, johon voit lisätä kohteen nimen.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/adding_guest_house.png" alt="" width="600" height="335"></p>
<p>Kun olet lopettanut muun tiedon lisäämisen uuteen kohteeseen, on tärkeää tallentaa työsi. Näin muutoksesi jaetaan muun OpenStreetMap-yhteisön kanssa. Tehdäksesi tämän voit painaa <strong>Save</strong> - nappia ja "Save Changes" -laatikko ilmestyy. Kirjoita tähän kommentti muutoksistasi tai lisäyksistäsi ja painaa sitten nappia <strong>Save</strong>. Nämä kommentit auttavat yhteisön muita jäseniä ymmärtämään muutoksiasi.</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/adding_comment_upload.png" alt="" width="600" height="335"></p>
<p> </p>
<p>Toinen helppo ensimmäinen muokkaus on tien lisääminen. Helppo tapa tehdä näin on mallintaa Bing Mapsin satelliittikuvia, jotka ovat saatavissa Potlatch 2 -editorissa. Lisätäksesi tien, joka on yhdistetty toiseen tiehen, napsauta tietä johon tahdot liittää uuden tien, jotta saat sen korostetuksi. Seuraavaksi voit napsauttaa sitä kohtaa tiessä, johon tahdot laittaa uuden tiesi.</p>
<p><em>Huomaa: jos et voi napsauttaa sitä kohtaa, joudut lisäämään uuden noodin aloittaaksesi tien. Paina shift-näppäintä ja napsauta sitä kohtaa tiestä, josta tahdot aloittaa uuden viivan. Esittelemme noodin idean myöhemmässä luvussa. <br></em></p>
<p>Kun olet napsauttanut valittua aloituspistettä, näet että viiva yhdistetään hiiren kursoriin. Jokainen mutka, jonka tahdot tehdä uuden tien viivaan, syntyy napsauttamalla karttaa. Kun tiesi on valmis, kaksoisnapsauta, jolloin tien mutkien lisääminen loppuu.</p>
<p>Nyt joudut määrittelemään tien tyypin. Editorin vasemmalla puolella lukee "No tags set".</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/ScreenHunter_04%20Oct.%2020%2011.53.jpg" alt="" width="250" height="88"></p>
<p>Napsauta sen alla olevaa pudotusvalikkoa ja valitse "Roads." Nyt voit valita lisäämäsi tien tyypin. Tässä esimerkissä se on "Primary road."</p>
<p><img src="http://fi.flossmanuals.net/kirjoita/openstreetmap/_draft/_v/1.0/static/static/adding_road.png" alt="" width="600" height="251"></p>
<p>Kun olet määritellyt tien tyypin on mahdollista lisätä muuta tietoa. Näkyvillesi ilmestyy lomake, joka antaa sinun lisätä tien nimen ja muuta tietoa, kuten nopeurajoitus ja kaistojen määrä. Jos tie on yksisuuntainen, on mahdollista lisätä tämäkin tieto.</p>
<p> <img src="http://fi.flossmanuals.net/kirjoita/openstreetmap/_draft/_v/1.0/static/static/jalan_info.png" alt="" width="289" height="497"></p>
<p>Kuten näet, on helppoa aloittaa karttatiedon lisääminen OpenStreetMapiin käyttäen satelliittikuvia ja omaa tietoasi. Myöhemmin tässä kirjassa opimme kartoittamaan muitakin tietotyyppejä ja menemään ulos ja keräämään tietoa Walking Papers -nimisten paperikarttojen ja GPS-satelliittipaikantimen avulla.</p></div><ul Class="menu-goes-here"><li Class="booki-section">Johdanto</li><li><a href="/openstreetmap-suomeksi/index">Yhteisöllisen kartanteon löytäminen</a></li>
<li><a href="/openstreetmap-suomeksi/ch002_tervetuloa-openstreetmapin-kayttajaksi">Tervetuloa OpenStreetMapin käyttäjäksi</a></li>
<li><a href="/openstreetmap-suomeksi/ch003_tasta-kirjasta">Tästä kirjasta</a></li>
<li Class="booki-section">Aloittaminen</li><li><a href="/openstreetmap-suomeksi/ch005_ensimmainen-muokkauksesi">Ensimmäinen muokkauksesi</a></li>
<li><a href="/openstreetmap-suomeksi/ch006_tiedon-keraaminen">Tiedon kerääminen GPS-vastaanottimella</a></li>
<li><a href="/openstreetmap-suomeksi/ch007_tiedon-keraaminen-paperilla-ja-kynalla">Tiedon kerääminen paperilla ja kynällä</a></li>
<li><a href="/openstreetmap-suomeksi/ch008_karttojen-jakaminen">Karttojen jakaminen</a></li>
<li Class="booki-section">OpenStreetMapin editoiminen</li><li><a href="/openstreetmap-suomeksi/ch010_johdanto-openstreetmapin-editointiin">Johdanto OpenStreetMapin editointiin</a></li>
<li><a href="/openstreetmap-suomeksi/ch011_editointi-potlatch-2-editorilla">Editointi Potlatch 2 -editorilla</a></li>
<li><a href="/openstreetmap-suomeksi/ch012_editointi-josmilla">Johdanto editointiin JOSMilla</a></li>
<li><a href="/openstreetmap-suomeksi/ch013_osm-kartan-editointi-josmilla">OSM-kartan editointi JOSMilla</a></li>
<li><a href="/openstreetmap-suomeksi/ch014_viela-lisaa-josmia">Vielä lisää JOSMia</a></li>
<li><a href="/openstreetmap-suomeksi/ch015_editointi-mobiilieditoreilla">Editointi mobiilieditoreilla</a></li>
<li Class="booki-section">Tee kartasta omasi</li><li><a href="/openstreetmap-suomeksi/ch017_ota-openstreetmap-mukaasi">Ota OpenStreetMap mukaasi</a></li>
<li><a href="/openstreetmap-suomeksi/ch018_openstreetmapin-tietomalli">OpenStreetMapin tietomalli</a></li>
<li Class="booki-section">Lisätietoa</li><li><a href="/openstreetmap-suomeksi/ch020_tutkimusmatka-openstreetmap-yhteisoon">Tutkimusmatka OpenStreetMap-yhteisöön</a></li>
<li><a href="/openstreetmap-suomeksi/ch021_hyodylliset-verkkosivut-ja-lahteet">Hyödylliset verkkosivut ja lähteet</a></li>
<li><a href="/openstreetmap-suomeksi/ch022_tekijat">Tekijät</a></li>
</ul>