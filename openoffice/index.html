<div id="main-content"><h1>OpenOffice.org</h1>
<div id="content">
<p><strong>OpenOffice.org</strong> (lyhennettynä OOo, OO.o, tai OpenOffice) on täysi toimisto-ohjelmistopaketti, joka sisältää kaikki tarvitsemasi ohjelmat tekstinkäsittelystä esityksiin, taulukkolaskentaan, julkaisuun ja tietokantojen hallintaan. OpenOffice.org sisältää viisi varsinaista ohjelmaa ja kaksi lisäkomponenttia. Varsinaiset ohjelmat ovat:</p>
<ul><li><strong>Writer</strong> - tekstinkäsittely</li>
<li><strong>Impress</strong> - esitysgrafiikka</li>
<li><strong>Calc</strong> - taulukkolaskenta</li>
<li><strong>Draw</strong> - julkaisu- ja vektorigrafiikka</li>
<li><strong>Base</strong> - tietokannat</li>
</ul><p>Lisäosat ovat:</p>
<ul><li><strong>Math </strong>- matemaattiset kaavat</li>
<li><strong>Chart </strong>- kaaviot</li>
</ul><h2>Tehtävä</h2>
<p>OpenOffice.orgin tehtävä on:</p>
<sup>Yhteisönä luoda kansainvälinen, johtava toimisto-ohjelmistopaketti joka on asennettavissa kaikille suurimmile alustoille ja antaa pääsyn kaikkiin toimintoihin ja dataan avoimen lähdekoodin ohjelmointirajapintojen ja XML-pohjaisen tiedostoformaatin kautta.</sup><h2>Historiaa</h2>
<p>OpenOffice.org sai alkunsa saksalaisen StarDivisionin kehittämänä kaupallisena ohjelmistona nimeltään  StarOffice. StarOffice muuttui ilmaiseksi, kun Sun Microsystems osti ohjelman lähdekoodin StarDivisionilta elokuussa 1999 ja julkaisi StarOfficen version 5.2 ilmaisena ohjelmistona.</p>
<p> </p>
<h2>Etuja </h2>
<p> </p>
<p>OpenOffice.org suunniteltiin alusta lähtien yhtenäisenä ohjelmistopakettina. Tämä tuo mukanaan useita etuja:</p>
<ul><li><strong>Samanlainen ulkonäkö ja toiminta </strong>- kaikki OpenOffice.orgin ohjelmat näyttävät ja käyttäytyvät samalla tavalla, joten pakettia on helpompi käyttää.</li>
<li><strong>Samat työkalut</strong> - Samoja työkaluja käytetään ohjelmasta toiseen, joten käyttäjän tarvitsee opetella työkalun käyttö vain kerran.</li>
<li><strong>Jaettu tieto</strong> - ohjelmat jakavat tietoja keskenään, joten jos lisäät sanan sanakirjaan Impressissä, se löytyy myös Writerin sanakirjasta.</li>
</ul>
OpenOffice.orgilla on myös nämä tärkeät edut: <br><p> </p>
<ul><li><strong>Useita alustoja</strong> - OpenOffice.org ei ole vain yhden alustan ohjelma: se toimii Linuxissa, Windowsissa, Macissa, ja Solariksessa.</li>
<li><strong>OpenDocument-tiedostoformaatti</strong> - kaikki ohjelmat tallentavat työt OpenDocument-formaattiin (ODF), joka on avoin ja vapaa standardi XML-pohjaisille dokumenteille. ODF:n kehitti OASIS-yhtymä, joka on useiden ohjelmistotalojen yhteinen hanke.</li>
<li><strong>Mallit</strong> - OpenOffice.orgin verkkosivuilla on monia kymmeniä mallitiedostoja, joita voit käyttää  Writerissä, Impressissä, Calcissa ja Draw'ssa. Kaikki mallit ovat saatavissa täältä: <br><a href="http://templates.services.openoffice.org/">http://templates.services.openoffice.org/</a></li>
<li><strong>Lisäosat</strong> - OpenOffice.orgin verkkosivuilla on myös laaja valikoima lisäosia joita voit käyttää paketin ohjelmissa. Kaikki lisäosat ovat saatavissa täältä: <br><a href="http://extensions.services.openoffice.org/">http://extensions.services.openoffice.org/</a></li>
<li><span>Omankielinen käyttöliittymä</span> - voit todennäköisesti käyttää OpenOffice.orgia omalla äidinkielelläsi: OpenOffice.org-yhteisön <a href="http://projects.openoffice.org/native-lang.html">Native Language Projects</a> tarjoaa ohjelmistopaketin käännettynä yli 80 kielelle. Saatavilla on myös suomenkielinen versio. </li>
<li><span>Hinta</span> - OpenOffice.org on täysin vapaa, eli sen käyttäminen ei maksa sinulle mitään.</li>
</ul></div></div><ul Class="menu-goes-here"><li Class="booki-section">Johdanto</li><li><a href="/openoffice/index">Johdanto</a></li>
<li Class="booki-section">Asennus</li><li><a href="/openoffice/ch003_asennus-windowsiin">Asennus Windowsiin</a></li>
<li><a href="/openoffice/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/openoffice/ch006_avaa-tiedosto">Avaa tiedosto</a></li>
<li Class="booki-section">Writer</li><li><a href="/openoffice/ch008_writer">Writer</a></li>
<li><a href="/openoffice/ch009_fontti">Fontti</a></li>
<li><a href="/openoffice/ch010_kappale">Kappale</a></li>
<li><a href="/openoffice/ch011_taulukko">Taulukko</a></li>
<li Class="booki-section">Impress</li><li><a href="/openoffice/ch013_impress">Impress</a></li>
<li><a href="/openoffice/ch014_uusi-esitys">Uusi esitys</a></li>
<li><a href="/openoffice/ch015_esityksen-asettelu">Esityksen asettelu</a></li>
<li><a href="/openoffice/ch016_grafiikka">Grafiikka</a></li>
<li><a href="/openoffice/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Calc</li><li><a href="/openoffice/ch019_calc">Calc</a></li>
<li><a href="/openoffice/ch020_taulukot">Taulukot</a></li>
<li><a href="/openoffice/ch021_kaavat">Kaavat</a></li>
<li Class="booki-section">Draw</li><li><a href="/openoffice/ch023_draw">Draw</a></li>
<li><a href="/openoffice/ch024_tekstit">Tekstit</a></li>
<li><a href="/openoffice/ch025_piirros-tyokalurivi">Piirros-työkalurivi</a></li>
<li><a href="/openoffice/ch026_galleria">Galleria</a></li>
<li Class="booki-section">Tekijät</li><li><a href="/openoffice/ch028_tekijat">Tekijät</a></li>
</ul>