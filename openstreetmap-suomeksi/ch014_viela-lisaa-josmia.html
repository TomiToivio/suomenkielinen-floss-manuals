<div id="main-content"><h1>Vielä lisää JOSMia</h1>
<p>Nyt olet oppinut piirtämään pisteitä, viivoja ja muotoja JOSMilla. Lisäksi olet oppinut avaamaan GPS-koordinaattisi ja polkusi JOSMissa, sekä lataamaan, muokkaamaan ja siirtämään muutoksesi OpenStreetMapiin. Nyt kuvailemme joitain muita JOSMin ominaisuuksia, jotta pääset näitä yksinkertaisia editointityökaluja pidemmälle ja sinulla on parempi käsitys ohjelmasta.</p>
<h3>JOSMin hyödyllisiä ominaisuuksia</h3>
<p><a href="http://www.learnosm.org/beginners-guide/chapter-7-advanced-editing/01-3/" rel="attachment wp-att-295"><img class="aligncenter size-large wp-image-295" title="JOSM Overview" src="http://www.learnosm.org/wp-content/uploads/2011/09/011-520x292.png" alt="JOSM Overview" width="520" height="292"></a></p>
<p>JOSMilla on monia erilaisia ominaisuuksia. JOSMin pääikkunan tunnet jo - tämä on karttaikkuna, jossa suurin osa toiminnoista tapahtuu. Tässä voit katsoa, muokata ja lisätä tietoa OpenStreetMapiin. </p>
<p>Kartan oikealla puolella on joukko paneeleja, joista jokainen tekee jotain erilaista. Tyypillisesti joukko paneeleja näkyy oletusarvoisesti, kun avaat JOSMin. Näitä ovat tasot, ominaisuudet ja valinta. Kun valitset pisteen, viivan tai muodon karttaikkunassa, se näkyy valintapaneelissa. Tietoa projektista näkyy ominaisuudet-paneelissa, ja kohteen tekijän käyttäjänimi näkyy tekijät-paneelissa.</p>
<p>JOSMin vasemmalla puolella on monta työkalupalkkia, jotka koostuvat monesta napista. Tämän palkin yläosassa on erilaisia nappeja, jotka muuttavat hiiren toimintaa. Olet jo tutustunut kahteen ensimmäiseen, valintatyökaluun ja piirtotyökaluun. Muut työkalut ovat zoomaus, kohteen poisto, muodon piirtäminen ja toisen viivan kanssa samansuuntaisen viivan luominen.</p>
<p>Näiden työkalujen alla on monta nappia lisää. Nämä napit kontrolloivat sitä mitä näet JOSMin oikealla puolella. Näitä nappeja käyttäen voit avata ja sulkea oikealla olevat laatikot, kuten ominaisuudet, valinnan ja tekijän.</p>
<h3>JOSMin tasot</h3>
<p>Avaa GPS-tiedostosi ja lataa tieto OpenStreetMapista, jos et ole jo tehnyt niin. Voit huomata, että kun avaat tiedoston, tai lisäät Walking Papersit, tai lataat OpenStreetMapista, uusi kohde lisätään tasopaneeliin JOSMin oikealla puolella. Tasopaneelisi voi näyttää suunnilleen tältä:</p>
<p><a href="http://www.learnosm.org/beginners-guide/chapter-7-advanced-editing/02-3/" rel="attachment wp-att-296"><img class="aligncenter size-full wp-image-296" title="JOSM Layers" src="http://www.learnosm.org/wp-content/uploads/2011/09/021.png" alt="JOSM Layers" width="318" height="132"></a></p>
<p>Jokainen kohta tällä listalla esittää eri tietolähdettä, jonka olen avannut karttaikkunassani. Ylläolevassa esimerkissä “Data Layer 2” on OpenStreetMap-tieto, jota tahdon muokata. "Markers" on koordinaattipisteet GPS-satelliittipaikantimesta ja “30 Juni 2011.gpx” on polku GPS-vastaanottimesta. "Walking Papers" on taso, jonka loin lisätessäni Walking Paperin JOSMiin. Voin lisätä BING-kuvatason, joka näyttää satelliittikuvia, napsauttamalla "Imagery" JOSMin ylävalikossa, jonka jälkeen valitsen "Bing Sat".</p>
<p>Piilottaaksesi yhden näyttämäsi tason voit valita yhden niistä hiirelläsi ja painaa näytä/piilota nappia, joka näyttää tältä:</p>
<p><a href="http://www.learnosm.org/beginners-guide/chapter-7-advanced-editing/03-3/" rel="attachment wp-att-297"><img class="aligncenter size-full wp-image-297" title="Show/Hide Button" src="http://www.learnosm.org/wp-content/uploads/2011/09/031.png" alt="Show/Hide Button" width="38" height="28"></a></p>
<p>Sinun pitäisi nähdä valitsemasi tason katoavan karttaikkunassa. Napsauta näytä/piilota taas, ja se ilmestyy takaisin.</p>
<p>Voit sulkea tason valitsemalla sen ja käyttämällä poistonappia:</p>
<p><a href="http://www.learnosm.org/beginners-guide/chapter-7-advanced-editing/04-3/" rel="attachment wp-att-298"><img class="aligncenter size-full wp-image-298" title="Delete Button" src="http://www.learnosm.org/wp-content/uploads/2011/09/041.png" alt="Delete Button" width="38" height="25"></a></p>
<p>Lopuksi on tärkeää tietää, että voit muokata vain tasoa, joka on aktiivinen JOSMissa. Jos et pysty muokkaamaan karttaa karttaikkunassai, se johtuu luultavasti siitä, että sinulla ei ole oikeaa tasoa aktiivisena. Useimmat tasot, kuten GPS-pisteet, Walking Papers ja satelliittikuvat, ovat sellaisia, joita ei voi muokata. Voit muokata vain OpenStreetMap-tiedon tasoja, joita kutsutaan yleensä nimellä “Data Layer 1”.</p>
<p>Saadaksesi tason aktiiviseksi, valitse se tasopaneelista, jonka jälkeen voit painaa aktivoi-nappia:</p>
<p><a href="http://www.learnosm.org/beginners-guide/chapter-7-advanced-editing/05-3/" rel="attachment wp-att-299"><img class="aligncenter size-full wp-image-299" title="Activate Button" src="http://www.learnosm.org/wp-content/uploads/2011/09/051.png" alt="Activate Button" width="40" height="29"></a></p>
<h3><strong>OSM-tiedostojen tallentaminen<br></strong></h3>
<p>Joskus voit tallentaa OSM-tiedon ladattuasi sen, jotta voit muokata sitä ilman verkkoyhteyttä, ja ladata sen uudelleen, kun sinulla on taas pääsy verkkoon.</p>
<p>Tallentaaksesi OSM-tiedoston voit varmistaa, että se on aktiivinen taso tasopaneelissa. Napsauta "File" ylävalikossa, jonka jälkeen voit painaa "Save". Valitse sijainti tiedostolle ja anna sille nimi. Voit tallentaa myös painamalla tätä nappia:</p>
<p><a href="http://www.learnosm.org/beginners-guide/chapter-7-advanced-editing/06-3/" rel="attachment wp-att-300"><img class="aligncenter size-full wp-image-300" title="Save Button" src="http://www.learnosm.org/wp-content/uploads/2011/09/061.png" alt="Save Button" width="36" height="35"></a></p>
<p>Nyt voit sulkea JOSMin ja tietosi tallennetaan. Jos tahdot avata tiedoston uudestaan, avaa JOSM, mene "File"-valikkoon ja napsauta "Open..."</p>
<h3><strong>Muut piirtotyökalut<br></strong></h3>
<p>JOSMissa on joitain muita työkaluja, jotka helpottavat viivojen ja muotojen piirtämistä. Nämä työkalut löytyvät "Tools"-valikosta JOSMin yläosasta. </p>
<p><a href="http://www.learnosm.org/beginners-guide/chapter-7-advanced-editing/10-4/" rel="attachment wp-att-301"><img class="aligncenter size-full wp-image-301" title="Tools Menu" src="http://www.learnosm.org/wp-content/uploads/2011/09/10.png" alt="Tools Menu" width="110" height="21"></a></p>
<p>Käyttääksesi tämän valikon toimintoja voit ensin valita pisteen, viivan tai muodon karttaikkunassa. Jotkin hyödyllisimmistä toiminnoista kuvaillaan tässä:</p>
<ul><li><strong>Split Way</strong> – Voit jakaa viivan kahdeksi viivaksi. Tämä on hyödyllistä, jos tahdot lisätä erilaisia muuttujia tien eri osiin. Käyttääksesi tätä toimintoa voit valita pisteen katkaistavan viivan keskeltä, jonka jälkeen voit valita kohdan Split Way Tools-valikosta, ja viivasi pitäisi katketa kahdeksi viivaksi.</li>
<li><strong>Combine Way</strong> – Tämä yhdistää viivat. Yhdistääksesi kaksi viivaa yhdeksi viivaksi, niiden täytyy jakaa yksi piste. Käyttääksesi tätä toimintoa, voit valita molemmat viivat, jotka tahdot yhdistää. Voit valita enemmän kuin yhden kohteen pitämällä pohjassa SHIFT-nappia näppäimistölläsi ja napsauttamalla kumpaakin viivaa. Kun olet valinnut molemmat viivat, voit valita kohdan Combine Way Tools-valikosta.</li>
<li><strong>Reverse Way</strong> – Tämä muuttaa viivan suuntaa. Jos viivasi esittää tietä, joka on yksisuuntainen, voit tahtoa muuttaa sen suuntaa. Monissa muissa tapauksissa suunnalla ei ole väliä.</li>
<li><strong>Simplify Way</strong> – Jos viivassasi on monta pistettä ja tahdot tehdä siitä yksinkertaisemman, tämä poistaa joitain pisteitä viivasta.</li>
<li><strong>Align Nodes in Circle</strong> – Jos tahdot tehdä ympyrän muotoisen muodon, piirrä niin hyvä ympyrä kuin tahdot, jonka jälkeen voit valita tämän toiminnon. Se antaa järjestää pisteesi ympyräksi.</li>
<li><strong>Align Nodes in Line</strong> – Tämä funktio asettelee pisteiden sarjan suoraksi viivaksi.</li>
<li><strong>Orthogonalize Shape</strong> – Tämä funktio on erittäin hyvä rakennusten piirtämiseen. Kun olet piirtänyt rakennuksen, tämä funktio muuttaa sen muodon suorakulmaiseksi.</li>
</ul><h3>Tägit</h3>
<p>Kun piirrät pisteen, viivan tai muodon, sillä on sijainti, mutta ei ole olemassa mitään tietoa siitä mikä se on. Toisin sanottuna tiedämme <strong>missä</strong> se on, mutta emme tiedä <strong>mikä</strong> se on. Tähän asti olemme käyttäneet Presets-valikkoa määritelläksemme mikä se on.</p>
<p>OpenStreetMap tietää mikä kohde on käyttämällä <strong>tägejä</strong>. Tägi on kuin etiketti, jonka voit laittaa johonkin kohteeseen. Jos esimerkiksi piirrän neliön, se on vain neliö. Mutta sen jälkeen lisään monta tägiä kuvatakseni sen olemusta:</p>
<ul><li>neliö on rakennus</li>
<li>rakennuksen nimi on “Menara Thamrin”</li>
<li>rakennus on 16 kerrosta korkea</li>
</ul><p>Voit lisätä kohteeseen niin monta tägiä kuin tahdot. Nämä tallennetaan merkkijonojen parina, jossa on <strong>avain</strong> ja <strong>arvo</strong>. OpenStreetMapissa ylle kirjoitettu tieto tägättäisiin näin:</p>
<ul><li>building = yes</li>
<li>name = Menara Thamrin</li>
<li>building:levels = 16</li>
</ul><p>Jos valitset kohteen JOSMissa, voit nähdä tägit, jotka on liitetty siihen oikealla olevassa ominaisuuspaneelissa.</p>
<p><a href="http://www.learnosm.org/beginners-guide/chapter-7-advanced-editing/07-3/" rel="attachment wp-att-302"><img class="aligncenter size-full wp-image-302" title="Properties Panel" src="http://www.learnosm.org/wp-content/uploads/2011/09/071.png" alt="Properties Panel" width="315" height="171"></a></p>
<p>Voit lisätä, muokata ja poistaa näitä tägejä paneelista. Tägit ovat perinteisesti englanniksi, joten kannattaa usein käyttää Presets-valikkoa.</p>
<h3><strong>Näppäimistön pikavalinnat <br></strong></h3>
<p>Joskus on vaikeaa napsautella uudestaan ja uudestaan, kun valitaan erilaisia vaihtoehtoja ja valikkoja JOSMissa. Onneksi näppäimistöllä on oikopolkunäppäimiä, jotka antavat tehdä monia yleisiä tehtäviä. Tässä on lista joistain yleisimmin käytetyistä oikopolkunäppäimistöistä ja niiden toiminnoista:</p>
<ul><li><strong>s</strong> – Valintatyökalu</li>
<li><strong>a</strong> – Piirtotyökalu</li>
<li><strong>z</strong> – Zoomaustyökalu</li>
<li><strong>+</strong> (plus) – Zoomaa sisään</li>
<li><strong>-</strong> (miinus) – Zoomaa ulos</li>
<li><strong>p</strong> – Jaa tie</li>
<li><strong>c</strong> – Yhdistä tie</li>
<li><strong>o</strong> – Järjestä ympyräksi</li>
<li><strong>l</strong> – Järjestä viivaksi</li>
<li><strong>q</strong> – Tee muodosta neliö</li>
</ul></div><ul Class="menu-goes-here"><li Class="booki-section">Johdanto</li><li><a href="/openstreetmap-suomeksi/index">Yhteisöllisen kartanteon löytäminen</a></li>
<li><a href="/openstreetmap-suomeksi/ch002_tervetuloa-openstreetmapin-kayttajaksi">Tervetuloa OpenStreetMapin käyttäjäksi</a></li>
<li><a href="/openstreetmap-suomeksi/ch003_tasta-kirjasta">Tästä kirjasta</a></li>
<li Class="booki-section">Aloittaminen</li><li><a href="/openstreetmap-suomeksi/ch005_ensimmainen-muokkauksesi">Ensimmäinen muokkauksesi</a></li>
<li><a href="/openstreetmap-suomeksi/ch006_tiedon-keraaminen">Tiedon kerääminen GPS-vastaanottimella</a></li>
<li><a href="/openstreetmap-suomeksi/ch007_tiedon-keraaminen-paperilla-ja-kynalla">Tiedon kerääminen paperilla ja kynällä</a></li>
<li><a href="/openstreetmap-suomeksi/ch008_karttojen-jakaminen">Karttojen jakaminen</a></li>
<li Class="booki-section">OpenStreetMapin editoiminen</li><li><a href="/openstreetmap-suomeksi/ch010_johdanto-openstreetmapin-editointiin">Johdanto OpenStreetMapin editointiin</a></li>
<li><a href="/openstreetmap-suomeksi/ch011_editointi-potlatch-2-editorilla">Editointi Potlatch 2 -editorilla</a></li>
<li><a href="/openstreetmap-suomeksi/ch012_editointi-josmilla">Johdanto editointiin JOSMilla</a></li>
<li><a href="/openstreetmap-suomeksi/ch013_osm-kartan-editointi-josmilla">OSM-kartan editointi JOSMilla</a></li>
<li><a href="/openstreetmap-suomeksi/ch014_viela-lisaa-josmia">Vielä lisää JOSMia</a></li>
<li><a href="/openstreetmap-suomeksi/ch015_editointi-mobiilieditoreilla">Editointi mobiilieditoreilla</a></li>
<li Class="booki-section">Tee kartasta omasi</li><li><a href="/openstreetmap-suomeksi/ch017_ota-openstreetmap-mukaasi">Ota OpenStreetMap mukaasi</a></li>
<li><a href="/openstreetmap-suomeksi/ch018_openstreetmapin-tietomalli">OpenStreetMapin tietomalli</a></li>
<li Class="booki-section">Lisätietoa</li><li><a href="/openstreetmap-suomeksi/ch020_tutkimusmatka-openstreetmap-yhteisoon">Tutkimusmatka OpenStreetMap-yhteisöön</a></li>
<li><a href="/openstreetmap-suomeksi/ch021_hyodylliset-verkkosivut-ja-lahteet">Hyödylliset verkkosivut ja lähteet</a></li>
<li><a href="/openstreetmap-suomeksi/ch022_tekijat">Tekijät</a></li>
</ul>