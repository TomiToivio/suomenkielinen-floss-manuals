<div id="main-content"><h1>Piirros-työkalurivi</h1>
<p class=" "><span lang="FI">Draw-ohjelman Piirros-työkalurivin avulla voi lisätä, muokata ja järjestellä erilaisia geometrisiä ja vapaasti piirrettyjä kuvioita. </span><span lang="FI">Vektorigrafiikkaa voi skaalata vapaasti laadun kärsimättä. </span><span lang="FI">Nämä ohjeet keskittyvät 2D-grafiikkaan ja esittelevät työkalurivin eri toiminnot.</span></p>
<p><span lang="FI">Piirros-työkalurivi (ks. kuva alla) on Draw-ohjelman tärkein työkalurivi ja se löytyy yleensä ikkunan alareunasta. Jos et näe Piirros-työkaluriviä, saat sen esiin valikosta <strong>Näytä</strong> <strong>&gt;</strong> <strong>Työkalurivit &gt; Piirros</strong>.</span></p>
<p> </p>
<p class=" "><strong><span> </span></strong><span lang="FI"><img src="_booki/openoffice/static/OpenOffice-Piirros-ty__kalurivi-fi.jpg" alt="ty__kalurivi.jpg" width="601" height="39"><br></span></p>
<p> </p>
<p><strong><span>HUOM. </span></strong><span>Työstettäessä jotakin objektia ikkunan vasemmassa alareunassa oleva tilarivi kertoo, mikä työkalu on milloinkin valittuna. Valittua työkalua voi käyttää useissa peräkkäisissä tehtävissä, kun sitä kaksoisnapsauttaa.</span></p>
<hr><h2><span class="Otsikko2Char"><span><img src="_booki/openoffice/static/OpenOffice-Piirros-ikoni_valitse-fi.jpg" alt="ikoni_valitse.jpg" width="28" height="29"> Valitse</span></span></h2>
<p class=" "> </p>
<p class=" "><span>Valitse-työkalun avulla voit valita eri piirrosobjekteja ja siirtää niitä eri kohtiin.<span> </span></span></p>
<p class=" ">Tee näin:</p>
<ol><li><span>Napsauta <strong>Valitse</strong>-kuvaketta ja tämän jälkeen hiiren vasenta painiketta valitsemasi objektin kohdalla. Valitaksesi useita objekteja maalaa ne hiirellä. Vaihtoehtoisesti voit pitää <strong>Vaihto</strong>-näppäimen pohjassa ja napsauttaa objekteja hiirellä. </span></li>
<li><span>Paina hiiren vasen painike pohjaan ja raahaa<strong> </strong>objektit haluttuun kohtaan.  <span> <br></span></span></li>
</ol><p class=" "><span>Voit lisätä aiempaan valintaan uusia objekteja painamalla objektia valittaessa <strong>Vaihto</strong>-näppäintä. Toisen objektin takana oleva objekti valitaan napsauttamalla takana olevan objektin kohdalla hiiren vasenta painiketta. Objekti näkyy valittuna, kun sen kulmissa on siniset valintaneliöt. Pidä hiiren vasen painike pohjassa ja raahaa objekti haluttuun kohtaan. Siirtääksesi useita päällekkäin olevia objekteja pidä Vaihto-näppäin pohjassa ja valitse haluamasi objektit. Pidä hiiren vasen painike pohjassa ja raahaa objektit haluttuun kohtaan. </span></p>
<p class=" "><span>Valinnan saa purettua napsauttamalla kuvion ulkopuolista aluetta tai painamalla Esc-näppäintä.</span></p>
<p class=" "><span>Tekstiä saa lisättyä objektin sisälle kaksoisnapsauttamalla sitä ja sitten kirjoittamalla.</span></p>
<p> </p>
<p> </p>
<hr><h2><strong><span class="Heading2Char"><span lang="FI"><img src="_booki/openoffice/static/OpenOffice-Piirros-ikoni_viiva-fi.jpg" alt="ikoni_viiva.jpg" width="32" height="29"> </span></span></strong><span class="Heading2Char"><span lang="FI">Viiva</span></span></h2>
<p class=" "> </p>
<p class=" "><span lang="FI">Viiva-työkalun avulla voit piirtää erilaisia viivoja asiakirjaan. </span></p>
<p>Tee näin:</p>
<ol><li><span lang="FI">Paina hiiren vasen painike pohjaan viivan alussa ja vedä hiiren osoitin siihen kohtaan, jossa    haluat viivan päättyvän.</span></li>
<li><span lang="FI">Vapauta hiiri.</span></li>
</ol><p class=" "><span>Viivan pituus kasvaa symmetrisesti samassa suhteessa aloituspisteestä sivuille, kun painetaan <strong>Alt</strong>-näppäin pohjaan samalla kun asiakirjaan vedetään viiva. </span></p>
<p class=" "><span>Viiva on valittuna, kun sen päissä näkyvät siniset valintaneliöt. Tällöin voit muokata viivan suuntaa ja kokoa tai siirtää objektin toiseen kohtaan asiakirjassa. </span></p>
<p class=" "> </p>
<p><span lang="FI"><span lang="FI"><span lang="FI"><span lang="FI"><span lang="FI"><br></span></span></span></span></span></p>
<p class=" "><span lang="FI"><span lang="FI"><img src="_booki/openoffice/static/OpenOffice-Piirros-viivan_muokkaus-fi.jpg" alt="viivan_muokkaus.jpg" width="571" height="451"><br></span></span></p>
<p class=" "><strong><span lang="FI">Viivan muokkaaminen </span></strong></p>
<p>Tee näin:</p>
<ol><li><span lang="FI">Valitse viiva, jota haluat muokata, ja napsauta hiiren oikeanpuoleista painiketta.</span></li>
<li><span lang="FI">Valitse valikosta <strong>Viiva</strong>. Viiva-ikkuna avautuu </span><span lang="FI">(ks. kuva yllä)</span><span lang="FI">.</span></li>
</ol><p class=" "> </p>
<p class=" "><strong>Viiva</strong>-välilehdellä voit esimerkiksi muokata viivan tyyliä, väriä, leveyttä, läpinäkyvyyttä tai lisätä viivan päähän nuolen. <strong>Varjo</strong>-välilehdellä voit lisätä nuolelle taustavarjon. Lisäksi voit luoda omia viiva- ja nuolityylejä välilehdissä <strong>Viivatyylit </strong>ja <strong>Nuolen tyylit </strong>sekä nimetä ne itse.</p>
<hr><h2><strong><img src="_booki/openoffice/static/OpenOffice-Piirros-ikoni_nuoliviiva-fi.jpg" alt="ikoni_nuoliviiva.jpg" width="27" height="29"></strong><span class="Otsikko2Char"><span>Viiva, lopussa nuoli</span></span></h2>
<p class=" "> </p>
<p class=" "><span>Tämä työkalu vastaa toiminnoiltaan Viiva-työkalua, mutta se lisää viivan päähän nuolen. Tätä työkalua käytettäessä tilarivillä lukee "viiva", kuten tavallista Viiva-työkalua käytettäessäkin.</span></p>
<p> </p>
<hr><h2><strong><img src="_booki/openoffice/static/OpenOffice-Piirros-ikoni_suorakulmio-fi.jpg" alt="ikoni_suorakulmio.jpg" width="26" height="27"></strong><span class="Otsikko2Char"><span>Suorakulmio</span></span></h2>
<p class=" "> </p>
<p class=" "> </p>
<p>Suorakulmio-työkalun avulla voit piirtää erilaisia suorakulmioita asiakirjaan.</p>
<p>Tee näin:</p>
<p class=" "> </p>
<ol><li><span>Valitse Suorakulmio-työkalu ja napsauta hiirellä asiakirjassa siihen kohtaan, johon tulee suorakulmion kulmakohta. </span></li>
<li><span>Muotoile hiirellä suorakulmion koko ja muoto. Vapauta hiiri, jolloin suorakulmio muodostuu ja sen sivuille ilmestyvät vihreät neliöt.</span> </li>
</ol><p class=" ">Voit muokata suorakulmion korkeutta ja leveyttä valitsemalla kuvion ja venyttämällä sitä haluttuun suuntaan suorakulmion ääriviivojen vihreistä valintaneliöistä.</p>
<p class=" ">Voit lisätä suorakulmion sisälle tekstiä kaksoisnapsauttamalla hiirellä sen alueella ja kirjoittamalla tekstisisällön (ks. kuva alla). Tekstiä voi lisätä samalla tavoin myös muiden objektien sisälle.</p>
<p><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"> </span></span></span></span></span></span></span></span></span></p>
<p>  <img src="_booki/openoffice/static/OpenOffice-Piirros-suorakulmio_teksti__-fi.jpg" alt="suorakulmio_teksti__.jpg" width="391" height="290"> </p>
<p><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><br></span></span></span></span></span></span></span></span></span></p>
<hr><h2><span class="Otsikko2Char"><span><img src="_booki/openoffice/static/OpenOffice-Piirros-ikoni_soikio-fi.jpg" alt="ikoni_soikio.jpg" width="29" height="24"> Soikio</span></span></h2>
<p class=" "> </p>
<p class=" ">Soikio-työkalun avulla voit piirtää erilaisia soikioita asiakirjaan.</p>
<p>Tee näin:</p>
<ol><li><span>Valitse Soikio-työkalu ja paina hiiren vasen painike pohjaan valitsemassasi soikion  kulmakohdassa. </span></li>
<li><span>Muotoile hiirellä soikion koko ja muoto. Vapauta hiiri, jolloin soikio muodostuu </span><span>ja sen sivuille ilmestyvät vihreät neliöt. </span></li>
</ol><p> </p>
<p class=" ">Muokataksesi soikiota valitse soikio, paina hiiren oikeanpuoleista painiketta ja valitse <strong>Alue</strong>. Alue-ikkuna aukeaa. Sen kautta voit muokata esimerkiksi soikion väriä tai lisätä siihen varjon tai liukuvärjäyksen.<span>  </span></p>
<p class=" ">Ympyrä voidaan piirtää pitämällä <strong>Vaihto</strong>-näppäintä pohjassa samalla kun muotoillaan hiirellä ympyrän koko halutun suuruiseksi.</p>
<hr><h2><strong><span><span> <img src="_booki/openoffice/static/OpenOffice-Piirros-ikoni_teksti-fi.jpg" alt="ikoni_teksti.jpg" width="27" height="28"></span></span></strong><span class="Otsikko2Char"><span>Teksti</span></span></h2>
<p class=" "> </p>
<p class=" "><span>Teksti</span><span>-työkalun avulla voit lisätä tekstiä asiakirjaan. </span></p>
<p>Tee näin:</p>
<ol><li><span><span>Valitse</span> Teksti-työkalu ja napsauta hiirellä sitä asiakirjan kohtaa, johon haluat lisätä tekstiä. Asiakirjaan ilmestyy tekstiruutu. <br></span></li>
<li><span>Kirjoita tekstisisältö.</span></li>
</ol><p>Voit muokata tekstiä ikkunan yläreunassa olevilla tekstityökaluilla, jotka tulevat näkyviin tekstin ollessa valittuna. Vaihtoehtoisesti voit painaa tekstisisällön kohdalla hiiren oikeanpuoleista painiketta, jolloin avautuu muokkausvalikko (ks. kuva alla). </p>
<p>  <img src="_booki/openoffice/static/OpenOffice-Piirros-teksti_muokkausvalikko-fi.jpg" alt="teksti_muokkausvalikko.jpg" width="456" height="534"></p>
<p> </p>
<hr><p class=" "><span>Piirros-työkalurivillä on useita alavalikoita. Vasemmalta katsottuna ensimmäiset kolme ovat Käyrä, Yhdysviiva ja Viivat ja nuolet ja ne käsitellään seuraavassa:</span></p>
<h2><img src="_booki/openoffice/static/OpenOffice-Piirros-ikoni_k__yr__-fi.jpg" alt="ikoni_k__yr__.jpg" width="28" height="28"><span> </span>Käyrä</h2>
<p> </p>
<p><img src="_booki/openoffice/static/OpenOffice-Piirros-valikko_kayra_aakkostettu-fi.jpg" alt="valikko_kayra_aakkostettu.jpg" width="128" height="238"></p>
<p> </p>
<p>Käyriä on kahdeksan erilaista: </p>
<ol type="A"><li class=" "><span>Käyrä, täytetty </span></li>
<li class=" "><span>Monikulmio, täytetty</span></li>
<li class=" "><span>Monikulmio (45°), täytetty </span></li>
<li class=" "><span>Vapaamuotoinen viiva, täytetty </span></li>
<li class=" "><span>Käyrä</span></li>
<li class=" "><span>Monikulmio</span></li>
<li class=" "><span>Monikulmio (45°) </span></li>
<li class=" "><span>Vapaamuotoinen viiva</span> </li>
</ol><p> </p>
<p> </p>
<p class=" "><span>Käyrä-työkalupalkista voit lisätä erilaisia viivoja ja kuvioita.</span></p>
<p class=" "><span>Tee näin:</span></p>
<ol><li><span><span><span> </span></span></span><span>Valitse käytettävä kuvio valikosta </span><span>(ks. kuva yllä)</span><span>.</span></li>
<li><span><span><span> </span></span></span><span>Paina hiiren vasen painike pohjaan objektin alkupisteen kohdassa ja muotoile objektin koko ja muoto. Kaikkien muiden kuvioiden paitsi vapaamuotoisten viivojen piirtäminen päättyy kaksoisnapsauttamalla hiiren vasenta painiketta.</span></li>
</ol><p class=" "> </p>
<p class=" "><span>Käyrä-valikon objektien käsittelyyn liittyviä ohjeita löydät <a href="/bin/view/OpenOffice/Kuviot#ankkuri">Pisteet</a>-kohdasta.  </span></p>
<hr><h2><img src="_booki/openoffice/static/OpenOffice-Piirros-ikoni_yhdysviiva-fi.jpg" alt="ikoni_yhdysviiva.jpg" width="28" height="24"> Yhdysviiva</h2>
<p class=" "><span>Yhdysviiva-työkalupalkista voit valita erilaisia yhdysviivoja, joita lisätä käsiteltävän dian objektien välille</span><span>. Yhdysviiva on viiva, jonka avulla voidaan liittää objekteja toisiinsa ja viiva säilyy objektien välillä, vaikka niitä siirreltäisiin. Jos kopioidaan objekti, jossa on yhdysviiva, myös yhdysviiva kopioituu. </span></p>
<p> <img src="_booki/openoffice/static/OpenOffice-Piirros-valikko_yhdysviivat_aakkostettu-fi.jpg" alt="valikko_yhdysviivat_aakkostettu.jpg" width="152" height="190"></p>
<p> </p>
<p class=" "> </p>
<p class=" "><span>Yhdysviivoja on neljää eri tyyppiä: </span></p>
<ol type="A"><li class=" ">Vakio (90 asteen mutkat)</li>
<li class=" "><span>Viiva (kaksi niveltä)</span></li>
<li class=" "><span>Suora</span></li>
<li class=" "><span>Käyrä</span></li>
</ol><p><span>Tee näin:</span></p>
<ol><li>Valitse käytettävä kuvio valikosta <span>(ks. kuva yllä)</span>.</li>
<li>Paina hiiren vasen painike pohjaan sen objektin kohdalla, josta haluat yhdysviivan lähtevän. Vie hiiri sen objektin päälle, johon yhdysviivan tulee kohdistua ja vapauta hiiri.</li>
</ol><p> </p>
<p> </p>
<hr><h2><img src="_booki/openoffice/static/OpenOffice-Piirros-ikoni_nuoliviiva-fi.jpg" alt="ikoni_nuoliviiva.jpg" width="27" height="29"> Viivat ja nuolet</h2>
<p class=" "><strong><span>Viivat ja nuolet</span></strong><span> -valikosta voidaan valita erilaisia viivoja ja nuolia.</span></p>
<p> <img src="_booki/openoffice/static/OpenOffice-Piirros-valikko_viivat_nuolet-fi.jpg" alt="valikko_viivat_nuolet.jpg" width="110" height="132"></p>
<p> </p>
<p> </p>
<p> </p>
<p> Tee näin:</p>
<ol><li>Valitse käytettävä kuvio valikosta (ks. kuva yllä).</li>
<li><span><span><span> </span></span></span><span>Paina hiiren vasen painike pohjaan viivan alkupisteen kohdassa ja muotoile viivan pituus ja suunta. Vapauta hiiri, jolloin viiva muodostuu </span><span>ja sen päihin ilmestyvät siniset neliöt. </span></li>
</ol><p class=" "> </p>
<p class=" "><strong><span lang="FI">Viivan tai nuolen muokkaaminen  </span></strong></p>
<p>Tee näin:</p>
<ol><li><span lang="FI">Valitse viiva tai nuoli, jota haluat muokata, ja napsauta hiiren oikeanpuoleista painiketta.</span></li>
<li><span lang="FI">Valitse valikosta <strong>Viiva</strong>. Viiva-ikkuna avautuu.</span></li>
</ol><p><strong>Viiva</strong>-välilehdellä voit esimerkiksi muokata viivan tyyliä, väriä, leveyttä, läpinäkyvyyttä tai lisätä viivan päähän nuolen. <strong>Varjo</strong>-välilehdellä voit lisätä nuolelle taustavarjon. Lisäksi voit luoda omia viiva- ja nuolityylejä välilehdissä <strong>Viivatyylit </strong>ja <strong>Nuolen tyylit </strong>sekä nimetä ne itse. <span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"><span lang="FI"> <br></span></span></span></span></span></span></span></span></span></span></span></span></span></span></span></span></span></span></span></span></span></span></span></span></p>
<hr><h2>Kuviovalikot</h2>
<p class=" "><span>Piirros-työkalurivi sisältää kuusi erilaista alavalikkoa, joista voit valita erilaisia piirtämiseen soveltuvia valmiita muotoja. Valikot on ryhmitelty kuvioiden muodon mukaan (ks. kuvat alla).</span></p>
<p><img src="_booki/openoffice/static/OpenOffice-Piirros-valikko_peruskuviot-fi.jpg" alt="valikko_peruskuviot.jpg" width="158" height="163">       <img src="_booki/openoffice/static/OpenOffice-Piirros-valikko_symbolikuviot-fi.jpg" alt="valikko_symbolikuviot.jpg" width="159" height="134">    <img src="_booki/openoffice/static/OpenOffice-Piirros-valikko_nuolikuviot-fi.jpg" alt="valikko_nuolikuviot.jpg" width="162" height="191"></p>
<p>A. Peruskuviot                        B. Symbolikuviot                  C. Nuolikuviot </p>
<p><img src="_booki/openoffice/static/OpenOffice-Piirros-valikko_vuokaaviot-fi.jpg" alt="valikko_vuokaaviot.jpg" width="158" height="190">             <img src="_booki/openoffice/static/OpenOffice-Piirros-valikko_kuvatekstit-fi.jpg" alt="valikko_kuvatekstit.jpg" width="86" height="135">                <img src="_booki/openoffice/static/OpenOffice-Piirros-valikko_t__htikuviot-fi.jpg" alt="valikko_t__htikuviot.jpg" width="159" height="105"></p>
<p> D. Vuokaaviot                              E. Kuvatekstit                F. Tähtikuviot</p>
<p> </p>
<p>Tee näin:<strong> <br></strong></p>
<p> </p>
<ol><li><span><span><span> </span></span></span><span>Napsauta haluamasi valikko auki ja valitse käytettävä kuvio.<span> </span></span></li>
<li><span>Paina hiiren vasen painike pohjaan valitsemassasi kuvion kulmakohdassa. Muotoile hiirellä objektin koko ja muoto. Vapauta hiiren vasen painike, jolloin kuvio muodostuu </span><span>ja sen sivuille ilmestyvät siniset neliöt.</span></li>
</ol><p class=" ">Symbolien merkitys selviää osoittamalla haluttua symbolia, jolloin sen nimi tulee esiin työkaluvihjeenä.</p>
<p><strong>HUOM.</strong> Joissain kuvioissa on kahvat, joista vetämällä kuvion ominaisuudet muuttuvat. Kahvat näkyvät keltaisina ympyröinä ja hiiren osoitin muuttuu käsisymboliksi näiden erikoiskahvojen päällä.</p>
<p>Seitsemäs kuvioalavalikko on <strong>3D-kappaleet</strong>, jonka saa näkyviin valitsemalla Piirros-työkalurivin oikeanpuolimmaisimman alavalikon ja valikosta<strong> Näkyvät painikkeet &gt; 3D-kappaleet</strong>.</p>
<hr><p> </p>
<p> </p>
<h2><span class="Otsikko2Char"><span><img src="_booki/openoffice/static/OpenOffice-Piirros-ikoni_pisteet-fi.jpg" alt="ikoni_pisteet.jpg" width="26" height="27"> Pisteet</span></span></h2>
<p class=" "> </p>
<p>Pisteet-työkalun avulla voit muuttaa <strong>Käyrä</strong>-valikon objektin muotoa. Työkalun saa joko päälle tai pois päältä napsauttamalla Piirros-työkalupalkin<strong> Pisteet</strong>-kuvaketta tai valitsemalla <strong>Muokkaa &gt; Pisteet</strong>.</p>
<p class=" ">Muokkaa pisteitä -palkin työkalujen avulla voit muokata objekteja halutulla tavalla.</p>
<p class=" "> </p>
<p><img src="_booki/openoffice/static/OpenOffice-Piirros-muokkaa_pisteita_aakkostettu-fi.jpg" alt="muokkaa_pisteita_aakkostettu.jpg" width="227" height="104"></p>
<p> </p>
<p>Muokkaa pisteitä -palkin kuvakkeet:</p>
<ol type="A"><li class=" "><span>Pisteet-kuvake</span></li>
<li class=" "><span>Siirrä pisteitä <br></span></li>
<li class=" "><span>Lisää pisteitä</span></li>
<li class=" "><span>Poista pisteitä</span></li>
<li class=" "><span>Katkaise käyrä</span></li>
<li class=" ">Muunna käyräksi</li>
<li class=" ">Kulmapiste</li>
<li class=" ">Sulava siirtymä</li>
<li class=" ">Symmetrinen siirtymä</li>
<li class=" ">Sulje Beziér</li>
<li class=" "><span>Poista suoralle jäävät pisteet</span> </li>
</ol><p>Tee näin:</p>
<p class=" "> </p>
<ol><li>Valitse <strong>Käyrä</strong>-valikosta haluamasi objekti ja lisää se asiakirjaan. Kun luotu objekti on valittuna, napsauta <strong>Pisteet</strong>-kuvaketta, jolloin Muokkaa pisteitä -palkki aukeaa (ks. kuva yllä). Jos Pisteet-työkalu on aktivoitu jo valmiiksi ennen objektin luomista, Muokkaa pisteitä -palkki aukeaa automaattisesti.</li>
<li>Hiiren osoitin näyttää pienen tyhjän neliön, kun se on pisteen päällä. Siirrä tämä objektin piste haluttuun paikkaan.</li>
</ol><p> </p>
<p class=" "> <strong>Pyöreiden kulmien luominen</strong></p>
<p class=" ">Kun lisäät asiakirjaan suorakulmion ja napsautat Piirros-työkalupalkin <strong>Pisteet</strong>-kuvaketta, objektin vasempaan yläkulmaan tulee näkyviin pieni kehys. Kehys osoittaa kulmien pyöristyksen määrän (ks. kuva alla). Kehyksen ollessa vasemmassa reunassa pyöristystä ei ole. Kun viet hiiren osoittimen  kehysruudun päälle, se muuttuu käsisymboliksi. Nyt voit viedä kehyksen yläreunassa vasemmalta objektin keskelle, jolloin objektin kulmat ovat mahdollisimman pyöreät. Voit siis pyöristää kulmia siirtämällä kehystä näiden kahden ääriaseman välillä ja ääriviiva kuvaa saatavaa tulosta.</p>
<p><img src="_booki/openoffice/static/OpenOffice-Piirros-esim_skulmio_pyoristetty-fi.jpg" alt="esim_skulmio_pyoristetty.jpg" width="377" height="228"><br> </p>
<p> </p>
<p> </p>
<hr><h2><span class="Otsikko2Char"><span><img src="_booki/openoffice/static/OpenOffice-Piirros-ikoni_liimapisteet-fi.jpg" alt="ikoni_liimapisteet.jpg" width="25" height="27"> Liimapisteet </span></span></h2>
<p class=" "> </p>
<p class=" ">Liimapiste on piste, johon voi liittää yhdysviivan. Oletusarvona on, että ohjelma sijoittaa liimapisteen objektia ympäröivän suorakulmion kunkin sivun keskelle.</p>
<p> </p>
<hr><h2><span class="Otsikko2Char"><span><img src="_booki/openoffice/static/OpenOffice-Piirros-ikoni_fonttipajangalleria-fi.jpg" alt="ikoni_fonttipajangalleria.jpg" width="28" height="23"> Fonttipajan galleria<strong> </strong></span></span></h2>
<p class=" "> </p>
<p class=" "><span>Fonttipajan gallerian avulla voit lisätä asiakirjaan erilaisia tekstitehosteita, kuten taivutuksia, kolmiulotteisuutta, väri- tai varjostustehosteita. Ohjeet löydät <a href="/bin/view/OpenOffice/Tekstit">täältä</a>. <br></span></p>
<p> </p>
<hr><h2><span class="Otsikko2Char"><span><img src="_booki/openoffice/static/OpenOffice-Piirros-ikoni_tiedostosta-fi.jpg" alt="ikoni_tiedostosta.jpg" width="26" height="25"> Tiedostosta</span></span></h2>
<p class=" "> </p>
<p class=" ">Asiakirjaan voidaan lisätä kuva napsauttamalla Piirros-työkalurivin<strong> Tiedostosta</strong>-kuvaketta tai valitsemalla valikosta <strong>Lisää &gt; Kuva &gt; Tiedostosta</strong>.</p>
<p>Tee näin:</p>
<ol><li>Valitse Tiedostosta-työkalu. Näytölle avautuu Lisää kuva -selausikkuna, jonka kautta voit hakea omalla koneellasi tai ulkoisella kiintolevyllä olevan kuvatiedoston.</li>
<li>Valitse kuva ja napsauta <strong>Avaa</strong>. Kuva aukeaa asiakirjaan.</li>
</ol><p>Jos valittu kuvatiedosto halutaan lisätä linkkinä, valitaan Lisää kuva -selausikkunasta <strong>Linkitä</strong>-valintaruutu.</p>
<p>Kun Lisää kuva- selausikkunan <strong>Esikatselu</strong>-valintaruutu on valittuna, esikatseluikkunassa näkyy kuva aseteltuna asiakirjaan.</p>
<p> </p>
<hr><h2><span class="Otsikko2Char"><span><img src="_booki/openoffice/static/OpenOffice-Piirros-ikoni_fonttipajangalleria-fi.jpg" alt="ikoni_fonttipajangalleria.jpg" width="28" height="23"> Galleria</span></span></h2>
<p class=" "> </p>
<p class=" ">Galleria on erillinen Draw-ohjelman työkalu, jossa voidaan valita asiakirjaan lisättäviä kuvia tai äänileikkeitä. Ohjeet löydät <a href="/bin/view/OpenOffice/Galleria">Galleria</a>-kohdasta.</p>
<hr><h2><img src="_booki/openoffice/static/OpenOffice-Piirros-ikoni_pursota-fi.jpg" alt="ikoni_pursota.jpg" width="28" height="27"> Pursotus käytössä /poissa käytöstä</h2>
<p class=" "><span>Pursotustyökalun avulla voit tehdä asiakirjaan lisätyistä 2D-kuvioista 3D-kuvioita. </span></p>
<p>Tee näin:</p>
<ol><li><span><span><span> </span></span></span><span>Valitse ensin kuvio, jonka haluat muuttaa 3D-kuvioksi napsauttamalla sitä hiirellä. </span></li>
<li>Valitse sen jälkeen Pursotus käytössä/poissa käytöstä. Kuvio muuttuu kolmiulotteiseksi ja näytölle avautuu 3D-asetukset -palkki. Tästä palkista säädetään valittujen 3D-objektien ominaisuuksia. </li>
</ol><hr><p class=" "><span>Työkalurivin oikeassa reunassa on viimeiset kolme alavalikkoa, jotka ovat Tehosteet, Tasaus ja Järjestä: </span></p>
<h2><img src="_booki/openoffice/static/OpenOffice-Piirros-ikoni_tehosteet-fi.jpg" alt="ikoni_tehosteet.jpg" width="29" height="26"> Tehosteet</h2>
<p class=" ">Tehosteet-valikon työkalujen avulla voit muokata valittujen objektien muotoa, suuntausta tai täyttöä.</p>
<p> </p>
<p> </p>
<p><img src="_booki/openoffice/static/OpenOffice-Piirros-valikko_tehosteet_aakkostettu-fi.jpg" alt="valikko_tehosteet_aakkostettu.jpg" width="107" height="229"></p>
<p>Tehoste-työkalut:</p>
<p> </p>
<ol type="A"><li class=" "><span>Kierrä</span></li>
<li class=" ">Käännä</li>
<li class=" "><span>Tee 3D-pyörähdyskappale</span></li>
<li class=" "><span>Venytä ympyräksi (perspektiiviin)</span></li>
<li class=" "><span>Taivuta rullalle (vinoon)</span></li>
<li class=" "><span>Vääristä</span></li>
<li class=" "><span>Läpinäkyvyys</span></li>
<li class=" "><span>Liukuvärjäys</span></li>
</ol><hr><h2><img src="_booki/openoffice/static/OpenOffice-Piirros-ikoni_tasaus-fi.jpg" alt="ikoni_tasaus.jpg" width="29" height="26"> Tasaus</h2>
<p class=" ">Tasaus-työkalun avulla voit muuttaa valittujen objektien tasauksen johonkin reunaan tai keskelle.</p>
<p><img src="_booki/openoffice/static/OpenOffice-Piirros-valikko_tasaus-fi.jpg" alt="valikko_tasaus.jpg" width="84" height="101"> </p>
<hr><h2> <img src="_booki/openoffice/static/OpenOffice-Piirros-ikoni_j__rjest__-fi.jpg" alt="ikoni_j__rjest__.jpg" width="27" height="27"> Järjestä</h2>
<p class=" ">Järjestä-työkalun avulla voit muuttaa päällekkäin olevien objektien pinojärjestystä.</p>
<p><img src="_booki/openoffice/static/OpenOffice-Piirros-valikko_j__rjest__-fi.jpg" alt="valikko_j__rjest__.jpg" width="111" height="103"> </p>
<p> </p>
<hr><p> </p>
<p><span lang="FI">Piirros-työkalurivin oikeassa reunassa on valikko (ks. kuva alla), jonka kautta voit mukauttaa työkalurivillä näkyvissä olevia painikkeita, Draw-ohjelman valikoiden sisältöä, näppäimistökomentoja, työkalurivien sisältöä tai lisätä makron ohjelman tapahtumaan. Lisäksi</span><span lang="FI"> voit</span><span lang="FI">myös </span><span lang="FI">lukita</span><span lang="FI"><span lang="FI">valikon kautta työkalurivin sijainnin tai sulkea sen.</span></span></p>
<p> </p>
<p class=" "><span> <img src="_booki/openoffice/static/OpenOffice-Piirros-valikko_oikea_reuna-fi.jpg" alt="valikko_oikea_reuna.jpg" width="205" height="171"></span></p>
<p> </p></div><ul Class="menu-goes-here"><li Class="booki-section">Johdanto</li><li><a href="/openoffice/index">Johdanto</a></li>
<li Class="booki-section">Asennus</li><li><a href="/openoffice/ch003_asennus-windowsiin">Asennus Windowsiin</a></li>
<li><a href="/openoffice/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/openoffice/ch006_avaa-tiedosto">Avaa tiedosto</a></li>
<li Class="booki-section">Writer</li><li><a href="/openoffice/ch008_writer">Writer</a></li>
<li><a href="/openoffice/ch009_fontti">Fontti</a></li>
<li><a href="/openoffice/ch010_kappale">Kappale</a></li>
<li><a href="/openoffice/ch011_taulukko">Taulukko</a></li>
<li Class="booki-section">Impress</li><li><a href="/openoffice/ch013_impress">Impress</a></li>
<li><a href="/openoffice/ch014_uusi-esitys">Uusi esitys</a></li>
<li><a href="/openoffice/ch015_esityksen-asettelu">Esityksen asettelu</a></li>
<li><a href="/openoffice/ch016_grafiikka">Grafiikka</a></li>
<li><a href="/openoffice/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Calc</li><li><a href="/openoffice/ch019_calc">Calc</a></li>
<li><a href="/openoffice/ch020_taulukot">Taulukot</a></li>
<li><a href="/openoffice/ch021_kaavat">Kaavat</a></li>
<li Class="booki-section">Draw</li><li><a href="/openoffice/ch023_draw">Draw</a></li>
<li><a href="/openoffice/ch024_tekstit">Tekstit</a></li>
<li><a href="/openoffice/ch025_piirros-tyokalurivi">Piirros-työkalurivi</a></li>
<li><a href="/openoffice/ch026_galleria">Galleria</a></li>
<li Class="booki-section">Tekijät</li><li><a href="/openoffice/ch028_tekijat">Tekijät</a></li>
</ul>