<div id="main-content"><h1>Alchemy</h1>
<div id="content">
<p>Alchemy on ohjelma luonnosteluun tai piirtämiseen tietokoneen avulla. Toisin kuin muut piirto-ohjelmat, Alchemy ei ole välttämättä viimeisteltyjen piirrosten tekemiseen, sen sijaan se keskittyy kokeelliseen vuorovaikutukseen täysin uusien ideoiden luomiseksi. "Kokeellinen vuorovaikutus" tarkoittaa tässä tapauksessa esimerkiksi äänen käyttöä viivojen piirtämiseen ruudulla, satunnaisten muotojen luomista, tai piirtämistä symmetrisesti naaman tai ruumiin luomiseksi nopeasti ja helposti.</p>
<p>Voisit käyttää Alchemya huvin vuoksi piirtämiseen ja kokeilemiseen, tai voit olla vakavampi taiteilija ja käyttää sitä digitaalisena luonnosvihkona, jolla voit kokeilla uusien muotojen ja piirrostekniikoiden kanssa. Alla olevassa kuvassa on esimerkki, kuinka voit luoda nopean ja kaoottisen siluetin Alchemyssä, ja siirtyä sen jälkeen tavalliseen piirto-ohjelmaan tekemään viimeistelyn.</p>
<img title="IntroductionColour_en" src="_booki/alchemy/static/Alchemy-Introduction-IntroductionColour_en-fi.png" alt="IntroductionColour_en" width="600" height="220"><br><p>Ensimmäistä kertaa kokeilevat käyttäjät voivat havaita, että Alchemystä puuttuu paljon ominaisuuksia, joita odotamme piirto-ohjelmilta: ei ole toimintojen peruutusta, ei valintaa, ei muokkausta! Mutta älä huolestu, tämä kaikki on osa suunnitelmaa luoda suuri määrä hyviä, huonoja, outoja ja kauniita muotoja pikemminkin kuin yksi "täydellinen" muoto. Alchemy tallentaa sivut PDF-muotoon automaattisesti tai manuaalisesti, jotta kaikki nämä tekemämme luonnokset pysyvät tallella.</p>
<p>Voit asentaa ja ajaa Alchemyn <strong>Mac OS X</strong>, <strong>Linux</strong> ja <strong>Windows</strong> -käyttöjärjestelmillä. Piirtämiseen voi käyttää hiirtä, mutta paras valinta on piirtoalusta.</p>
<p>Alchemyn voit ladata sen kotisivuilta, jotka ovat osoitteessa <a href="http://al.chemy.org">http://al.chemy.org/</a>. Alchemy on avoimen lähdekoodin ohjelma ja voit käyttää sitä ilmaiseksi.</p>
</div></div><ul Class="menu-goes-here"><li Class="booki-section">JOHDANTO</li><li><a href="/alchemy/index">JOHDANTO</a></li>
<li Class="booki-section">KÄYTTÖLIITTYMÄ</li><li><a href="/alchemy/ch003_kayttoliittyman-perusteet">KÄYTTÖLIITTYMÄN PERUSTEET</a></li>
<li><a href="/alchemy/ch004_valikkopalkki">VALIKKOPALKKI</a></li>
<li><a href="/alchemy/ch005_tyokalupalkki">TYÖKALUPALKKI</a></li>
<li Class="booki-section">MODUULI</li><li><a href="/alchemy/ch007_mika-on-moduuli">MIKÄ ON MODUULI?</a></li>
<li><a href="/alchemy/ch008_luomismoduulit">LUOMISMODUULIT</a></li>
<li><a href="/alchemy/ch009_muokkausmoduulit">MUOKKAUSMODUULIT</a></li>
<li Class="booki-section">TEKIJÄT</li><li><a href="/alchemy/ch011_tekijat">TEKIJÄT</a></li>
</ul>