<div id="main-content"><h1>Salasanojen salaaminen salasanojen hallintaohjelman avulla</h1>
<p>Salataksemme salasanan käytämme KeePassia Windowsissa ja KeePassX:ää Ubuntussa, sekä Keychainia OSX:ssä. Perusperiaate on sama; sinulla on tietokoneellasi tiedosto, joka on salattu <em>yhdellä hyvin turvallisella salasanalla</em>. Tätä kutsutaan joskus "pääsalasanaksi", "mestarisalasanaksi", "juurisalasanaksi" tjsp. Joka tapauksessa kyse on pääavaimesta kaikkiin muihin avaimiisi ja salattuun tietoon. Tästä syystä sinun ei pitäisi ajatella liian kevyesti tämän salasanan luomisesta.</p>
<p>Jos salasanan hallintaohjelma on osa käyttöjärjestelmääsi (kuten se on OSX:ssä), se avaa lukituksen automaattisesti, jotta voit kirjautua käyttäjätiliisi ja avata salattua tietoa, kuten salasanoja. Tästä ja muista syistä sinun tulisi poistaa päältä valinta "Automatically Login". Kun käynnistät tietokoneesi uudelleen, sinun pitäisi aina joutua kirjautumaan, mutta vielä parempi on laittaa tietokone kitjaamaan sinut ulos automaattisesti tai lukitsemaan ruutu tietyn ajanjakson jälkeen.</p>
<h2>Salasanojen salaaminen KeePassX-ohjelman avulla Ubuntussa</h2>
<p>Avaa ensin KeePassX kirjoittamalla Unity-valikkoon "KeePassX" ja napsauttamalla KeePassX-ikonia. Ohjelma aukeaa.</p>
<p><img src="http://fi.flossmanuals.net/kirjoita/internet-tietoturvan-perusteet/_draft/_v/1.0/static/Valinta_005.png" alt="KeePassX - Password Manager" width="600" height="405"></p>
<p>Käyttäessäsi ensimmäistä kertaa KeePassX:ää joudut luomaan uuden tietokannan, johon voit varastoida salasanasi. Napsauta Tiedosto-&gt;Uusi tietokanta</p>
<p><img src="_booki/internet-tietoturvan-perusteet/static/KeePassX%20ubuntu%20newdb.png" alt=""></p>
<p>Sinulta pyydetään pääavainta (salasanaa).</p>
<p><img src="_booki/internet-tietoturvan-perusteet/static/keepassx_ubuntu_sermasterkey.png" alt=""></p>
<p>Valitse vahva salasana tähän kenttään - katso salasanoja käsittelevää lukua, jos tahdot tähän joitain vinkkejä. Kirjoita salasana ja paina "OK". Tämän jälkeen sinua pyydetään kirjoittamaan salasana uudestaan. Tee niin ja paina "OK". Jos salasanat ovat samoja, näet uuden KeePassX "tietokannan", joka on valmiina käytettäväksi.</p>
<p><img src="_booki/internet-tietoturvan-perusteet/static/KeePassX_ubuntu_newtogo.png" alt=""></p>
<p>Nyt sinulla on paikka, johon voit tallentaa kaikki salasanasi ja suojata ne juuri asettamallasi "pääsalasanalla". Näet kaksi eri kategoriaa, jotka ovat "Internet" ja "Sähköposti". Voit tallentaa salasanoja vain näiden kahden kategorian alle, voit lisätä kategorioita, lisätä aliryhmiä, tai luoda uusia kategorioita. Juuri nyt tahdomme käyttää vain näitä kahta kategoriaa ja lisätä salasanan sähköpostiimme sähköpostiryhmään. Napsauta oikealla napilla sähköpostikategoriaa ja valitse "Lisää uusi kohta...":</p>
<p><img src="_booki/internet-tietoturvan-perusteet/static/keepassx_ubuntu_addnew.png" alt=""></p>
<p><img src="_booki/internet-tietoturvan-perusteet/static/keepassX-ubuntu_pnewentrry.png" alt=""></p>
<p>Nyt voit täyttää tämän lomakkeen yksityiskohdilla, jotta voit tunnistaa sähköpostitilin, joihin salasanat liittyvät. Voit täyttää kentät "Otsikko" ja salasanakentät. Kaikki muu on valinnaista.</p>
<p><img src="_booki/internet-tietoturvan-perusteet/static/keepassX-ubuntu_example.png" alt=""></p>
<p>KeePassX antaa jonkinlaisen mittapylvään, jonka mukaan käyttämäsi salasanat ovat "vahvoja" tai "heikkoja"... Sinun tulisi tehdä salasanoista vahvempia ja tästä saat vinkkejä luvusta, joka käsittelee hyvien salasanojen luomista. Paina "OK", kun olet valmis, ja näet jotain tällaista:</p>
<p><img src="_booki/internet-tietoturvan-perusteet/static/keepassX-ubuntu_example2.png" alt=""></p>
<p>Palauttaaksesi salasanat (nähdäksesi ne), joudut kaksaoisnapsauttamaan ja näet saman ikkunan, jota käytit tietojen tallentamiseen. Jos napsautat "silmä"-kuvaketta salasanojen oikealla puolella, ne muutetaan tähdistä (***) tekstiksi, jotta voit lukea ne.</p>
<p>Nyt voit käyttää ohjelmaa KeePassX tallentamaan salasanasi. Ennen kuin innostut liikaa, joudut tekemään yhden viimeisen asian. Ennen kuin suljet KeePassX-ohjelman (valitse Tiedosto -&gt; Lopeta) se kysyy, tahdotko tallentaa tekemäsi muutokset.</p>
<p><img src="_booki/internet-tietoturvan-perusteet/static/keppassx_ubuntu_savemod.png" alt=""></p>
<p>Paina "Kyllä". Jos tämä on ensimmäinen kerta, kun käytätä KeePassX:ää (tai olet juuri luonut uuden tietokannan), sinun täytyy valita paikka salasanojesi tallentamiseen. Muuten se tallentaa päivitetyn tiedon aikaisemmin luomaasi tiedostoon.</p>
<p>Kun tahdot taas nähdä salasanan, sinun täytyy avata KeePassX, jonka jälkeen sinulta kysytään pääavainta. Tämän kirjoittamisen jälkeen voit lisätä kaikki salasanasi tietokantaan ja nähdä kaikki salasanasi. Ei ole hyvä idea avata KeePassX:ää ja pitää sitä auki, sillä kuka tahansa voi nähdä salasanasi, jos he pääsevät koneellesi. Omaksu sen sijaan käytäntö, että avaat sen vain tarvitessasi sitä, jonka jälkeen suljet sen jälleen.</p>
<h2>Salasanojen salaaminen KeePassin avulla Windowsissa</h2>
<p>Kun olet asentanut KeePassin Windowsiin, löydät sen sovellusvalikosta. Käynnistä sovellus ja seuraavan ikkunan pitäisi ilmestyä.</p>
<p><img src="_booki/internet-tietoturvan-perusteet/static/keepass_windows7_use1.PNG" alt=""></p>
<p>Voit aloittaa tekemällä tietokannan, tiedoston, joka sisältää avaimesi. Valitse valikosta <strong>Tiedosto &gt; Uusi.</strong> Sinun täytyy valita tiedoston nimi ja sijainti alla olevassa ikkunassa. Tässä tapauksessa tietokantamme nimi on "my_password_database".</p>
<p><img src="_booki/internet-tietoturvan-perusteet/static/keepass_windows7_use2.PNG" alt=""><br><br> Seuraava ruutu kysyy sinulta pääsalasanaa. Kirjoita salasana ja napsauta "OK".  Sinun ei tarvitse valita mitään muuta. <br><br><img src="_booki/internet-tietoturvan-perusteet/static/keepass_windows7_use3.PNG" alt=""><br><br> Seuraavassa ikkunassa voit lisätä uuteen tietokantaasi erikoiskonfiguraatiovalintoja. Meidän ei tarvitse muokata mitään. Napsauta vain "OK".<br><br><img src="_booki/internet-tietoturvan-perusteet/static/keepass_windows7_use4.PNG" alt=""><br><br>Nyt pääikkuna ilmestyy taas ja näemme joitain oletusarvoisia salasanakategorioita vasemmalla puolella. Lisätäänpä uusi salasana kategoriaan "Internet". Napsauta ensin sanaa "Internet", jonka jälkeen voit napsauttaa lisää uusi -kuvaketta <img src="_booki/internet-tietoturvan-perusteet/static/keepass_windows7_icon.PNG" alt="">valikkopalkin alla.</p>
<p><img src="_booki/internet-tietoturvan-perusteet/static/keepass_windows7_use5.PNG" alt=""></p>
<p>Alla olevan kaltainen ikkuna ilmestyy. Käytä kenttiä kuvataksesi tätä tiettyä salasanaa, sekä kirjoita tietenkin salasana. Kun tämä on tehty, napsauta "OK". <strong></strong></p>
<p><img src="_booki/internet-tietoturvan-perusteet/static/keepass_windows7_use7.PNG" alt=""></p>
<h2>Salasanojen salaaminen Keychainilla Mac OSX:ssä</h2>
<p>Mac OSX:ssä on esiasennettuna sisäänrakennettu salasanojen hallintaohjelma "Keychain". Koska se on tiukasti integroitu käyttöjärjestelmän kanssa, suurimman osan ajasta et edes tiedä, että se on olemassa. Mutta toisinaan näet ponnahdusikkunan melkein missä tahansa ohjelmassa, joka kysyy "tahdotko tallentaa tämän salasanan avainketjuusi?". Tämä tapahtuu esimerkiksi lisätessäsi uusia sähköpostitilejä sähköpostiohjelmaasi, kirjautuessasi suojaamattomiin langattomiin verkkoihin, kirjoittaessasi tietojasi keskusteluohjelmaasi...</p>
<p>Periaatteessa tapahtuu niin, että Mac OSX tarjoutuu tallentamaan kaiken tämän kirjautumistiedon ja eri salasanat salattuun tiedostoon, jonka se avaa sinun kirjautuessasi tilillesi. Voit tämän jälkeen tarkastaa sähköpostisi, kirjautua langattomaan verkkoosi ja käyttää keskusteluohjelmaasi joutumatta kirjoittamaan kirjautumistietojasi uudestaan ja uudestaan. Tämä on täysin automatisoitu prosessi, mutta jos tahdot nähdä mitä on tallennettu mihinkin ja muokata salasanoja, tai etsiä salasanaa, joudut avaamaan Keychain-ohjelman.</p>
<p>Löydät Keychain-ohjelman Apuohjelmat-kansiosta, joka on Sovellukset-kansiossa.</p>
<p><img src="_booki/internet-tietoturvan-perusteet/static/Keychain_OSX_use1.jpg" alt=""></p>
<p>Kun avaat sen, näet että kirjautumis-avainketjusi on lukitsematta ja näet kaikki siihen kuuluvat asiat ikkunan oikeassa alaosassa.</p>
<p>(Huomaa: tässä oleva ikkuna on tyhjä, koska olisi tämän oppaan idean kannalta huiputusta ottaa kuvakaappaus omasta avainnipustani ja jakaa se tässä kaikille.)</p>
<p><img src="_booki/internet-tietoturvan-perusteet/static/Keychain_OSX_use2.png" alt=""></p>
<p>Voit kaksoisnapsauttaa mitä tahansa kohdetta Keychainissa nähdäksesi sen yksityiskohdat ja valita "Näytä salasana:" nähdäksesi kohteeseen liitetyn salasanan. <img src="_booki/internet-tietoturvan-perusteet/static/Keychain_OSX_use4.png" alt=""></p>
<p>Huomaat, että se kysyy sinulta pääsalasanaasi tai kirjautumissalasanaasi, jotta voit nähdä kohteen.</p>
<p><img src="_booki/internet-tietoturvan-perusteet/static/Keychain_OSX_use5.png" alt=""></p>
<p>Voit päästä muokkaamaan mitä tahansa kohteista ja käyttää myös Keychain-kia tallentaaksesi turvallisesti tekstinpätkiä käyttäen muistiinpanoja. Tehdäksesi näin, voit napsauttaa muistiinpanoja ja valita tiedostovalikosta "Uusi salattu muistiinpano".</p>
<p><iframe id="omnom_store" style="z-index: 999999; border: 0pt none; margin: 0pt; padding: 0pt; top: auto; right: auto; bottom: auto; left: auto; display: none;" name="store" src="about:blank" width="320" height="240"></iframe></p></div><ul Class="menu-goes-here"><li Class="booki-section">Johdanto</li><li><a href="/internet-tietoturvan-perusteet/index">Johdanto</a></li>
<li><a href="/internet-tietoturvan-perusteet/ch002_why-use-a-manual-on-internet-security">Miksi käyttää internet-tietoturvaopasta?</a></li>
<li><a href="/internet-tietoturvan-perusteet/ch003_understanding-basic-internet-security">Internet-tietoturvan perusteiden ymmärtäminen</a></li>
<li Class="booki-section">Yleinen turvallisuus</li><li><a href="/internet-tietoturvan-perusteet/ch005_secure-your-computer-general">Turvaa tietokoneesi (yleistä)</a></li>
<li><a href="/internet-tietoturvan-perusteet/ch006_internet-cafes">Internet-kahvilat</a></li>
<li><a href="/internet-tietoturvan-perusteet/ch007_software-on-usb-or-cd">Ohjelmat USB-tikulla tai CD:llä</a></li>
<li Class="booki-section">Salasanojen turvaaminen</li><li><a href="/internet-tietoturvan-perusteet/ch009_keeping-passwords-safe">Salasanojen turvaaminen</a></li>
<li><a href="/internet-tietoturvan-perusteet/ch010_installing-a-password-manager">Salasanojen hallintaohjelman asentaminen</a></li>
<li><a href="/internet-tietoturvan-perusteet/ch011_encrypting-passwords-with-a-password-manager">Salasanojen salaaminen salasanojen hallintaohjelman avulla</a></li>
<li Class="booki-section">Henkilökohtaisten tietojen turvaaminen</li><li><a href="/internet-tietoturvan-perusteet/ch013_introduction-to-securing-personal-data">Johdanto henkilökohtaisten tietojen turvaamiseen</a></li>
<li><a href="/internet-tietoturvan-perusteet/ch014_installing-truecrypt">TrueCryptin asentaminen</a></li>
<li><a href="/internet-tietoturvan-perusteet/ch015_using-truecrypt">TrueCryptin käyttö</a></li>
<li><a href="/internet-tietoturvan-perusteet/ch016_setting-up-a-hidden-volume">Kätketyn osion luominen</a></li>
<li Class="booki-section">Turvallinen selaaminen</li><li><a href="/internet-tietoturvan-perusteet/ch018_introduction-to-safe-browsing">Johdanto turvalliseen selaamiseen</a></li>
<li><a href="/internet-tietoturvan-perusteet/ch019_accessing-firefox-on-ubuntu">Firefoxin asennus Ubuntuun</a></li>
<li><a href="/internet-tietoturvan-perusteet/ch020_installing-firefox-on-windows">Firefoxin asentaminen Windowsiin</a></li>
<li><a href="/internet-tietoturvan-perusteet/ch021_protecting-your-internet-passwords">Internet-salasanojen suojaaminen</a></li>
<li><a href="/internet-tietoturvan-perusteet/ch022_extending-firefox">Firefoxin laajentaminen</a></li>
<li><a href="/internet-tietoturvan-perusteet/ch023_proxy-setting-and-foxyproxy">Välityspalvelimet ja FoxyProxy</a></li>
<li Class="booki-section">Sähköpostin tietoturvan perusteet</li><li><a href="/internet-tietoturvan-perusteet/ch025_introduction-to-e-mail-safety">Johdanto sähköpostin tietoturvaan</a></li>
<li><a href="/internet-tietoturvan-perusteet/ch026_start-using-thunderbird-mail">Thunderbird-sähköpostin käyttö</a></li>
<li><a href="/internet-tietoturvan-perusteet/ch027_setting-up-secure-connections">Salattujen yhteyksien luominen</a></li>
<li><a href="/internet-tietoturvan-perusteet/ch028_some-additional-security-settings">Lisää turvallisuusasetuksia</a></li>
<li Class="booki-section">Sähköpostien salaaminen</li><li><a href="/internet-tietoturvan-perusteet/ch030_introduction-to-mail-encryption-pgp">Johdanto sähköpostien salaamiseen (PGP)</a></li>
<li><a href="/internet-tietoturvan-perusteet/ch031_installing-pgp-on-windows">PGP:n asentaminen Windowsiin</a></li>
<li><a href="/internet-tietoturvan-perusteet/ch032_installing-pgp-on-ubuntu">PGP:n asentaminen Ubuntuun</a></li>
<li><a href="/internet-tietoturvan-perusteet/ch033_creating-your-pgp-keys">PGP-avainten luominen</a></li>
<li><a href="/internet-tietoturvan-perusteet/ch034_daily-pgp-usage">Päivittäinen PGP:n käyttö</a></li>
<li Class="booki-section">TOR-opas</li><li><a href="/internet-tietoturvan-perusteet/ch036_using-tor">TOR-opas</a></li>
<li Class="booki-section">Taustatietoa</li><li><a href="/internet-tietoturvan-perusteet/ch038_how-the-net-works">Kuinka verkko toimii</a></li>
<li><a href="/internet-tietoturvan-perusteet/ch039_glossary">Sanasto</a></li>
<li Class="booki-section">Tekijät</li><li><a href="/internet-tietoturvan-perusteet/ch041_tekijat">Tekijät</a></li>
<li><a href="/internet-tietoturvan-perusteet/ch042_lisenssi">Lisenssi</a></li>
</ul>