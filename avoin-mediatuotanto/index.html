<div id="main-content"><h1>ALUKSI</h1>
<p>Avoin mediatuotanto -opas tarjoaa tukea pienimuotoisten video-ohjelmien tekoon ja julkaisuun. Opas on suunnattu ihmisille ja yhteisöille, jotka tahtovat käyttää videota viestinnässään ja julkaista ohjelmia verkossa.</p>
<p>Ryhtyäksesi tekemään kiinnostavia ja toimivia ohjelmia ei sinulla välttämättä tarvitse olla alan koulutusta tai mittavia tuotantoteknisiä resursseja. <strong>Avoin media</strong> tarkoittaa matalan kynnyksen mediaa, jossa tuotantoympäristönä toimivat kevyet laitteet, avoimen lähdekoodin ilmaiset ohjelmistot sekä internetin vapaat sisällöt ja julkaisukanavat.</p>
<p>Oppaan tavoite on tarjota suomeksi käytännönläheisiä ohjeita ja suosituksia tähän uuteen tuotantoympäristöön. Video-, televisio- ja elokuvatuotanto ovat siirtymässä perinteisestä toimintakulttuurista uuteen avoimen julkaisun maisemaan, jonka tunnetuin edustaja Wikipedia viettää oppaamme julkaisupäivänä 10-vuotisjuhlaansa. </p>
<p>Oppaan aluksi luomme katsauksen YHTEISÖMEDIAN MAISEMAAN. Verkko- ja yhteisömedian käytäntöjen lisäksi kuvaamme kevyen, nopean ohjelmatuotannon lähtökohtia ja esittelemme videotuotantoon ja jakeluun soveltuvia avoimen lähdekoodin ohjelmistoja ja julkaisualustoja. Luomme katsauksen myös verkosta löytyviin vapaan sisällön resursseihin ja avoimiin lisensointimalleihin.</p>
<p>Jos video-ohjelmien tuotanto on sinulle uutta, löydät perustietoja ohjelman suunnitteluun, kuvauksiin ja tarvittavaan kalustoon oppaan TUOTANTO-osiosta.</p>
<p>Mikäli olet jo tehnyt ohjelmia, voit oppaan avulla perehtyä tuotantoon ja julkaisuun avoimilla välineillä Leikkaus ja JULKAISU -osioissa. Esittelemme videon työstöprosessin hyödyntäen avoimen lähdekoodin OpenShot-editoria, joka toimii Linux-ympäristössä, ja annamme ohjeita videon julkaisemiseen ja jakamiseen internetissä.</p>
<p>Oppaan taustalla ovat kirjoittajien kokemukset Avoin media -työpajoista, joissa muutaman tunnin tuotantona on synnytetty toimivia ohjelmia open source -menetelmin. Kiitämme pajojen osallistujia hyvästä palautteesta, joka siivitti oppaan toteutusta.</p>
<p>Toivomme että oppaaseen kootut ohjeet tuovat apua tuotantoosi. Tärkein ohjeemme on kuitenkin tekemällä oppiminen: harjoitus tekee mestarin myös avoimen median tuotannossa.</p>
<p>Helsingissä 15.1.2011</p>
<p><strong><em>Kirjoittajat</em></strong></p></div><ul Class="menu-goes-here"><li Class="booki-section">JOHDANTO</li><li><a href="/avoin-mediatuotanto/index">ALUKSI</a></li>
<li Class="booki-section">YHTEISÖMEDIAN MAISEMA</li><li><a href="/avoin-mediatuotanto/ch003_verkko-ja-yhteisomedia">VERKKO- JA YHTEISÖMEDIA</a></li>
<li><a href="/avoin-mediatuotanto/ch004_kevyt-tuotantotapa">KEVYT TUOTANTOTAPA</a></li>
<li><a href="/avoin-mediatuotanto/ch005_avoimen-lahdekoodin-ohjelmistot">AVOIMEN LÄHDEKOODIN OHJELMISTOT</a></li>
<li><a href="/avoin-mediatuotanto/ch006_avoimet-lisenssit-ja-vapaat-sisallot">AVOIMET LISENSSIT JA VAPAAT SISÄLLÖT</a></li>
<li><a href="/avoin-mediatuotanto/ch007_julkaisupalvelut">JULKAISUPALVELUT</a></li>
<li Class="booki-section">TUOTANTO</li><li><a href="/avoin-mediatuotanto/ch009_tuotantokalusto">TUOTANTOKALUSTO</a></li>
<li><a href="/avoin-mediatuotanto/ch010_ohjelman-suunnittelu">OHJELMAN SUUNNITTELU</a></li>
<li><a href="/avoin-mediatuotanto/ch011_kuvaukset">KUVAUKSET</a></li>
<li><a href="/avoin-mediatuotanto/ch012_leikkaus">LEIKKAUS</a></li>
<li Class="booki-section">JULKAISU</li><li><a href="/avoin-mediatuotanto/ch014_julkaiseminen-verkossa">JULKAISEMINEN VERKOSSA</a></li>
<li><a href="/avoin-mediatuotanto/ch015_jakelu-ja-jakaminen">JAKELU JA JAKAMINEN</a></li>
<li Class="booki-section">LIITTEET</li><li><a href="/avoin-mediatuotanto/ch017_oppaasta">OPPAASTA</a></li>
<li><a href="/avoin-mediatuotanto/ch018_lisenssi">LISENSSI</a></li>
</ul>