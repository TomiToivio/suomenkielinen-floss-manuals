<div id="main-content"><h1>Yksityisyys Firefoxissa</h1>
<p>Parantaakseen selaamiskokemustasi, Firefox varastoi hyödyllistä tietoa vierailemistasi sivuista. Firefox tallentaa esimerkiksi seuraavia asioita samalla kun selaat:</p>
<ul><li><strong>Vieraillut sivut:</strong> Sivuhistorian ansiosta pääset takaisin vierailemillesi sivuille, löydät ne käyttäen Älykästä osoitepalkkia (Smart Location Bar), sekä näet vierailemasi sivut Sivuhistoria-valikossa, Sivuhistoria-sivupalkissa ja Arkisto-ikkunassa.</li>
<li><strong>Lomaketiedot ja hakupalkkien merkinnät:</strong> Firefox muistaa hakupalkkeihin ja lomakkeisiin syöttämäsi merkinnät. Tämän ansiosta samojen lomakkeiden täyttäminen ja samojen hakujen toistaminen on vaivattomampaa.</li>
<li><strong>Sisäänkirjautumiset ja salasanat:</strong> Sisäänkirjautumisietojen tallentaminen helpottaa kirjautumista usein vierailemillesi sivuille.</li>
<li><strong>Lataukset:</strong> Latauslista auttaa sinua löytämään aiemmin lataamasi tiedostot.</li>
<li><strong>Evästeet:</strong> Evästeet ovat pieniä informaation palasia, joita sivustot käyttävät tallentaakseen sivustoasetuksia ja istuntoja, jotta sivustot voivat tunnistaa sinut sivuvierailujen välillä (sekä muistaa tiettyjä tietoja, kuten ostoskorisi sisällön ja mahdollistaakseen sen, että pysyt sisäänkirjautuneena).</li>
<li><strong>Web-välimuisti:</strong> Välimuisti tallentaa jo aiemmin näkemiäsi sivuja ja muita internetsisältöjä, jotta Firefox voi käyttää tallennettuja tietoja uudelleen sen sijaan, että niitä tarvitsisi ladata uudelleen. Tämä nopeuttaa selailua huomattavasti sekä vähentää verkkopalvelimiin kohdistuvia vaatimuksia. Oletuksena tätä tietoa ei tallenneta turvatuilta sivustoilta (https),  suojattujen tietojen säilyttämisen välttämiseksi.</li>
<li><strong>Selaus-istunnot:</strong> Firefox tallentaa avoinna olleet välilehdet kun käynnistät Firefoxin tai jos järjestelmä kaatuu.</li>
</ul><p>Yleisesti ottaen nämä toiminnot ovat hyvin hyödyllisiä, sillä ne voivat tehdä selaamisesta tehokkaampaa. Voit kuitenkin kohdata tilanteita, joissa et halua tallentaa mainittuja tietoja. Saatat esimerkiksi käyttää jonkun muun tietokonetta tai vierailla sivuilla,  joiden sisältö on arkaluontoista. Saatat myös joutua poistamaan aiemmin tallennettuja tietoja, jos internetsivut eivät tunnista sinua. Firefox 3.5 tarjoaa monia tapoja, joilla voit kontrolloida sitä, mitä tietoa tallennetaan ja estää tallennuksen silloin, kun et sitä halua.</p>
<h2>Yksityinen selaus</h2>
<h2> </h2>
<p>Firefox 3.5 tarjoaa Yksityinen selaus -tilan, jossa voit selata internetsivuja ilman että mainitut tiedot tallentuvat ennen kuin Yksityinen selaus -tila otetaan pois päältä.</p>
<h3>Yksityinen selaus -istunnon aloittaminen:</h3>
<ol><li>Klikkaa Työkalut-valikkoa ja valitse <em>Siirry yksityinen selaus -tilaan</em><em></em>.
<ul><li>Kun käynnistät Yksityinen selaus -tilan ensimmäistä kertaa, Firefox ilmoittaa sinulle tallentavansa nykyiset ikkunasi ja välilehtesi, jotta voit jatkaa niiden selausta kun poistut Yksityinen selaus -tilasta. Klikkaa <em>Siirry yksityinen selaus -tilaan </em>jatkaaksesi.</li>
</ul></li>
<li>Siirryt seuraavaksi Yksityinen selaus -tilaan, ja näytölle ilmestyy Yksityinen selaus -tietoikkuna.</li>
</ol><p>Kun selaat Yksityinen selaus -tilassa, Firefoxin ikkunan otsikossa näkyy teksti <strong>Yksityinen selaus</strong>.</p>
<h3>Yksityisen selaamisen lopettaminen</h3>
<p>Kun haluat lopettaa yksityinen selaus -istunnon:</p>
<ol><li>Klikkaa Työkalut-valikkoa ja valitse kohta Yksityinen selaus, jossa näkyvä valintamerkki osoittaa, että Yksityinen selaus on tällä hetkellä käytössä.  </li>
<li>Ne ikkunat ja välilehdet, jotka olivat auki aloittaessasi yksityisen selauksen, ilmestyvät takaisin, ja voit käyttää Firefoxia normaalisti. <br><ul><li>Firexin ikkunan otsikossa ei enää näy otsikkoa Yksityinen selaus, kun yksityinen selaus ei ole käytössä. Firefox tallentaa ikkunasi.</li>
</ul></li>
</ol><h2>Historiatietojen tyhjentäminen</h2>
<p>Jos et käyttänyt yksityistä selausta ja haluat takautuvasti poistaa tallennettuja tietoja aiemmista Firefox-istunnoistasi, voit käyttää Poista historiatietoja -ominaisuutta (Clear Recent History).</p>
<ol><li>Mene Työkalut-valikkoon ja valitse Poista historiatietoja tai käytä näppäinkomentoa <strong>Ctrl+Shift+Del</strong>
<ul><li><strong>Poista historiatietoja</strong> -ikkuna avautuu.</li>
</ul></li>
<li>Valitse ruudun yläosasta aika, jolta haluat tietoja poistaa. Voit poistaa tiedot tietyltä ajanjaksolta, tai halutessasi voit valita kohdan <strong>Kaikki</strong>.  </li>
<li>Paina nuolta kohdassa Yksityiskohdat, josta näet poistettavien tietojen tyypit.
<p>Voit valita millaisia tietoja haluat poistaa. Jos haluat esimerkiksi poistaa selaustietoja, valitse <strong>Sivu- ja lataushistoria</strong>. Sivustoasetuksilla tarkoitetaan sivustokohtaisia selainasetuksia, kuten zoomauksen tasoa ja sitä, oletko sallinut evästeet tai kuvat sivustolla.</p>
<strong>Varoitus:</strong> Varmista, että olet poistanut rastit niistä kohdista, joiden tietoja et halua poistettavan!</li>
<li>Varmista valintasi ja klikkaa <strong>Poista tiedot</strong>.</li>
</ol><h2>Yksittäisen sivuston tietojen poistaminen</h2>
<p>Firefox voi poistaa myös yksittäistä sivustoa kokskevat tallennetut tiedot:</p>
<ol><li>Valitse Sivuhistoria-valikosta kohta <em>Näytä sivuhistoria</em><em></em>.</li>
<li>Kirjoita valitsemasi sivuston nimi Etsi sivuhistoriasta -kenttään ja paina enteriä.</li>
<li>Etsi haluamasi sivusto tuloslistasta, napsauta sitä hiiren kakkospainikkeella ja valitse <em>Unohda tämä sivu</em>. </li>
</ol></div><ul Class="menu-goes-here"><li Class="booki-section">Johdanto</li><li><a href="/firefox/index">Johdanto</a></li>
<li><a href="/firefox/ch002_tasta-kayttooppaasta">Tästä käyttöoppaasta</a></li>
<li><a href="/firefox/ch003_ennen-kuin-aloitat">Ennen kuin aloitat</a></li>
<li><a href="/firefox/ch004_avoimen-lahdekoodin-esittely">Avoimen lähdekoodin esittely</a></li>
<li><a href="/firefox/ch005_kuinka-verkko-toimii">Kuinka verkko toimii</a></li>
<li Class="booki-section">Asennus</li><li><a href="/firefox/ch007_asennus-windowsiin">Asennus Windowsiin</a></li>
<li><a href="/firefox/ch008_asennus-ubuntuun">Asennus Ubuntuun</a></li>
<li><a href="/firefox/ch009_firefoxin-paivittaminen">Firefoxin päivittäminen</a></li>
<li Class="booki-section">Peruskäyttö</li><li><a href="/firefox/ch011_kayttoliittyma">Käyttöliittymä</a></li>
<li><a href="/firefox/ch012_osoiterivi">Osoiterivi</a></li>
<li><a href="/firefox/ch013_tiedostojen-lataaminen">Tiedostojen lataaminen</a></li>
<li><a href="/firefox/ch014_sivujen-kopiointi-lataaminen-ja-tulostaminen">Sivujen kopiointi, lataaminen ja tulostaminen</a></li>
<li><a href="/firefox/ch015_muokkaa-tyokalupalkkia">Muokkaa työkalupalkkia</a></li>
<li Class="booki-section">Ominaisuudet</li><li><a href="/firefox/ch017_lisaosat">Lisäosat</a></li>
<li><a href="/firefox/ch018_lisaosien-hallinta">Lisäosien hallinta</a></li>
<li><a href="/firefox/ch019_firefoxin-teemat">Firefoxin teemat</a></li>
<li><a href="/firefox/ch020_sivupalkkien-kaytto">Sivupalkkien käyttö</a></li>
<li Class="booki-section">Yksityisyys ja turvallisuus</li><li><a href="/firefox/ch022_yksityisyys-firefoxissa">Yksityisyys Firefoxissa</a></li>
<li Class="booki-section">Tekijät</li><li><a href="/firefox/ch024_tekijat">Tekijät</a></li>
</ul>