<html dir="None"><body><div id="main-content"><h1>Toimisto-ohjelmisto</h1>
<p>Ubuntun perusasennukseen kuuluu OpenOffice.org-ohjelmistoperhe. Se perustuu avoimeen lähdekoodiin ja se pitää sisällään hyvin pitkälle samat toiminnot kuin Microsoftinkin toimisto-ohjelmisto. OpenOffice on viime aikoina saanut paljon jalansijaa myös yrityksissä ja julkishallinnossa ympäri maailmaa. Siitä on olemassa versiot myös Windowsille ja Mac OS X:lle. OpenOfficeen siirtyminen on helppoa Microsoft Officeen tottuneelle, sillä sen käyttöliittymä on hyvin samanlainen ja se osaa avata ja tallentaa Microsoft Officen tiedostoja. OpenOffice sisältää seuraavat osat: Writer (tekstinkäsittely), Calc (taulukkolaskenta), Impress (esitysgrafiikka), Base (tietokanta) ja Draw (vektorigrafiikka). Ohjelmat löytyvät <strong>Sovellukset</strong>-valikon kohdasta <strong>Toimisto</strong>.</p>
<h2>Writer</h2>
<p>Writer on Open Officen tekstinkäsittelyohjelma. Se toimii samalla tavoin kuin mikä tahansa muukin tehokas tekstinkäsittelyohjelma, kuten esimerkiksi Microsoft Word, Googlen Google Docs -palvelu tai Word Perfect. Siinä on kaikki tekstinkäsittelyohjelman perusominaisuudet, kuten kielentarkistus; muotoiluominaisuudet, kuten luettelomerkit; eriväriset, -kokoiset ja -tyyliset fontit; sekä koko joukko muuta hyödyllistä. Writerin kenties paras ominaisuus on kuitenkin se, että osana OpenOffice.org -ohjelmistopakettia se on täysin vapaa.</p>
<h4>Writerin käyttöliittymä:</h4>
<p><img src="_booki/ubuntu-tutuksi/static/OpenOffice-WriterIntro-resized_630x371_writer_en-fi.png" alt=""> </p>
<h2>Ominaisuudet</h2>
<p>Writerissa on useita hienoja ominaisuuksia, jotka erottavat sen muista tekstinkäsittelyohjemista.</p>
<ul><li><strong>AutoComplete</strong> - Ehdottaa yleisiä sanoja ja fraaseja kirjoittaessasi, mikä nopeuttaa kirjoittamista.</li>
<li><strong>Edistynyt muistiinpanojärjestelmä</strong> - Jonka avulla voit lisätä asiakirjojen viereen muistiinpanoja, joissa näkyvät myös muistiinpanon muokkauspäivämäärä ja -aika. Lisäksi eri käyttäjien lisäämät muistiinpanot näkyvät erivärisinä.</li>
<li><strong>Tallennus- ja vientivaihtoehdot</strong> - Writerissa on 20 tallennus- ja 5 vientimuotoa, mukaan lukien tiettyjen tiedostomuotojen omat ominaisuudet, kuten salasanat.</li>
<li><strong>Portable Document Format (PDF) -vienti</strong> - Writer osaa muuttaa asiakirjat PDF-tiedostoiksi, mikä, kuten PDF:n sana portable antaa ymmärtää, tekee asiakirjoistasi erittäin käteviä digitaalisessa maailmassa. Kaikki suuret julkaisuyhtiöt käyttävät PDF-tiedostomuotoa etenkin kirjoissa, sekä online että offline, PDF:n What-You-See-Is-What-You-Get (WYSIWYG) -tulostuksen takia.</li>
<li><strong>Perusasiakirjat</strong> - Niiden avulla voit luoda pitkiä kirjoja ja kirjoituksia säilyttämättä kaikkea materiaalia yhdessä asiakirjassa. Voit siis linkittää pieniä asiakirjoja yhteen yhdeksi suureksi asiakirjaksi.</li>
<li><strong>Ohjattu luonti</strong> - Antaa sinulle erinomaisia asiakirjapohjia minkä tahansa projektin tueksi.</li>
<li><strong>Säilytä vanhat asiakirjat</strong> - Writer on taaksepäin yhteensopiva kaikkien aikaisempien versioidensa kanssa, ja mikä parasta, se osaa lukea myös kaikkia Microsoft Wordin asiakirjamuotoja.</li>
<li><strong>Erinomainen käyttöliittymä</strong> - Writerin käyttöliittymä on toteutettu erittäin puhtaalla ja selkeällä Galaxy Stylella ja sen valikot ovat täysin muokattavissa.</li>
<li><strong>Tyylit ja muotoilu</strong> - Writerissa on erittäin vahva ja monipuolinen tyyli- ja muotoilujärjestelmä, joka tuo tyylien voiman tavallisen käyttäjän ulottuville.</li>
</ul><h2>Nopea esittely</h2>
<p><img src="_booki/ubuntu-tutuksi/static/OpenOffice-WriterIntro-resized_630x371_interface_en-fi.png" alt=""> </p>
<p> </p>
<ul><li><strong>A. - </strong><strong><span style="text-decoration: underline;">T</span></strong><strong>iedosto</strong>, sisältää usein käytettyjä toimintoja, kuten Avaa, Tallenna, Vie ja Tulosta.</li>
<li><strong>B. - </strong><strong><span style="text-decoration: underline;">M</span></strong><strong>uokkaa</strong>, sisältää tavallisia toimintoja, kuten Kopioi, Liitä, Leikkaa, Kumoa, Palauta ja Etsi ja korvaa.</li>
<li><strong>C. - </strong><strong><span style="text-decoration: underline;">N</span></strong><strong>äytä</strong>, täältä voit muokata valikkoja ja työkalurivejä sekä käytää eri zoomausvaihtoehtoja.</li>
<li><strong>D. - </strong><strong><span style="text-decoration: underline;">L</span></strong><strong>isää</strong>, suurin osa ominaisuuksista, jotka liittyvät johonkin muuhun kuin tekstiin, löytyy täältä, esimerkiksi: Kuvat, Taulukot, Ylä- ja alatunnisteet.</li>
<li><strong>E. - M<strong></strong></strong><strong><span style="text-decoration: underline;">u</span></strong><strong><strong></strong></strong><strong></strong><strong>otoilu</strong>, sisältää kaikki muotoiluominaisuudet, kuten Palstat, Sivu, Luettelomerkit ja -numerointi, yms.</li>
<li><strong>F. - T</strong><strong><span style="text-decoration: underline;">a</span></strong><strong>ulukko</strong>, sisältää taulukoihin liittyvät toiminnot, kuten Lisää taulukko, Yhdistä solut, Erota solut, yms.</li>
<li><strong>G. - T</strong><strong><span style="text-decoration: underline;">y</span></strong><strong>ökalut</strong>, sisältää monipuolisempia toimintoja, kuten Makrot, Joukkokirjeen ohjattu luonti, Galleria, mutta myös yleisiä työkaluja, kuten Kielentarkistus, Synonyymisanasto ja Sanojen lukumäärä.</li>
<li><strong>H. - </strong><strong><span style="text-decoration: underline;">I</span></strong><strong>kkuna</strong>, erittäin yksinkertainen valikko, josta näet yhdestä listasta kaikkien Open Officen osien auki olevat ikkunat.</li>
<li><strong>I. - </strong><strong><span style="text-decoration: underline;">O</span></strong><strong>hje</strong>, joka sisältää ohjeita Open Officen ja Writerin käytöstä, Quick Reference Guide???, jotka ovat erittäin hyödyllisiä kun opettelet Open Officen käyttöä.</li>
<li><strong>J. - Zoomaus ja näkymä</strong>, yksinkertainen osa valikkoa, mutta erittäin hyödyllinen kun haluat nähdä kokonaisen, monimutkaisen asiakirjan. Vierityksen avulla voit muuttaa näkymää lennosta, vasemmalta voit vaihtaa sivujen näkymää, ja oikealta näet tämänhetkisen zoomausprosentin (painamalla hiiren oikeaa näppäintä saat näkyviin yleiset zoomausvaihtoehdot).</li>
<li><strong>K. - Tyylit ja muotoilu</strong>, Lihavointi, Kursiivi, Alleviivaus, Yläindeksi ja Alaindeksi. Luultavasti käytetyimpiä toimintoja.</li>
<li><strong>L. - Fontin nimi ja koko</strong>, vasemmalta voit vaihtaa käytettävää fonttia, ja oikealta sen kokoa.</li>
<li><strong>M. - Luettelomerkit ja sisennys</strong>, Luettelomerkit, Numerointi, Vähennä sisennystä, Lisää sisennystä.</li>
</ul><h2>Lisätietoa</h2>
<p>Lisää tietoa OpenOfficen käytöstä löydät FLOSS Manualsin suomenkielisestä OpenOffice -oppaasta osoitteesta <a title="http://fi.flossmanuals.net/openoffice/index" href="http://fi.flossmanuals.net/openoffice/index">http://fi.flossmanuals.net/openoffice/index</a>. Lisäksi OpenOfficesta löytyy tietoa suomeksi sivuilta <a href="http://fi.openoffice.org/">http://fi.openoffice.org/</a>.</p>
<p> </p></div><ul Class="menu-goes-here"><li Class="booki-section">Johdanto</li><li><a href="/ubuntu-tutuksi/index">Mikä on Linux?</a></li>
<li><a href="/ubuntu-tutuksi/ch002_miten-ubuntu-eroaa-windowsista">Miten Ubuntu eroaa Windowsista?</a></li>
<li Class="booki-section">Kokeileminen ja asentaminen</li><li><a href="/ubuntu-tutuksi/ch004_ubuntun-asentaminen">Ubuntun asentaminen</a></li>
<li Class="booki-section">Käyttö</li><li><a href="/ubuntu-tutuksi/ch006_ubuntun-peruskaytto">Ubuntun peruskäyttö</a></li>
<li><a href="/ubuntu-tutuksi/ch007_internet-selailu">Internet-selailu</a></li>
<li><a href="/ubuntu-tutuksi/ch008_toimisto-ohjelmisto">Toimisto-ohjelmisto</a></li>
<li Class="booki-section">Ylläpito</li><li><a href="/ubuntu-tutuksi/ch010_ubuntun-perusyllapito">Ubuntun perusylläpito</a></li>
<li><a href="/ubuntu-tutuksi/ch011_komentorivi">Komentorivi</a></li>
<li Class="booki-section">Liitteet</li><li><a href="/ubuntu-tutuksi/ch013_lisenssi">Lisenssi</a></li>
</ul>