<div id="main-content"><h1>Esityksen ohjattu luominen </h1>
<p>Esityksen ohjattu luominen käynnistyy automaattisesti, kun avaat LibreOffice Impress -sovelluksen. </p>
<p>Pääset liikkumaan eri vaiheiden välillä napsauttamalla <strong>&lt;&lt;Edellinen-</strong> tai <strong>Seuraava&gt;&gt;</strong>-painiketta. Mikäli haluat avata esityksen heti ja jättää seuraavan vaiheen väliin, napsauta <strong>Luo</strong>-painiketta. Voit peruuttaa esityksen ohjatun luomisen missä vaiheessa tahansa painamalla <strong>Peruuta</strong>-painiketta. </p>
<h2>Vaihe 1: Esityksen tyypin määrittäminen</h2>
<p>Luodessasi uutta esitystä valitse ensin esityksen tyyppi:</p>
<ul><li>Jos haluat avata tyhjän esityksen, napsauta <strong>Tyhjä esitys</strong> -valintanappia.</li>
<li>Jos haluat valita valmiin mallin, napsauta <strong>Mallista</strong>-valintanappia ja valitse listasta mieleisesi malli. Malli näkyy oikealla olevassa esikatseluruudussa (ks. kuva alla). Mallien dioissa on valmis asettelu.</li>
<li>Jos haluat avata aiemmin luodun esityksen, napsauta ensin <strong>Avaa valmis esitys</strong> -valintanappia, sen jälkeen napsauta <strong>Avaa</strong>-painiketta ja etsi haluamasi tiedosto.</li>
</ul><p><img src="http://fi.flossmanuals.net/kirjoita/libreoffice/_draft/_v/1.0/static/impress-uusi-1.png" alt="" width="675" height="388"> </p>
<h2>Vaihe 2:  Diamallin valitseminen</h2>
<p>Tässä vaiheessa voit valita tyhjään esitykseesi valmiin taustan. </p>
<p>Tyhjässä esityksenä on oletuksena, että esitys näytetään tietokoneen näytöllä. Halutessasi voit valita esityksellesi myös jonkin muun tulostusvälineen:</p>
<p>  <img src="http://fi.flossmanuals.net/kirjoita/libreoffice/_draft/_v/1.0/static/impress-uusi-2.png" alt="" width="675" height="388"> </p>
<p> </p>
<h2>Vaihe 3: Dian vaihtuminen</h2>
<p>Voit halutessasi lisätä jonkin tehosteen dian vaihtumiselle. Tehosteen nopeuden voi asettaa hitaaksi, normaaliksi tai nopeaksi.</p>
<p>Voit valita esitystyypin kahdesta vaihtoehdosta: </p>
<ul><li><strong>Oletus</strong>-valinnalla esitys näytetään koko näytöllä valmiiksi määritellyllä nopeudella. </li>
<li><strong>Automaattinen</strong>-valinnassa voit määrittää kunkin sivun esitysaika ja diojen välisen tauon kesto (ks. kuva alla). Esitys käynnistyy uudelleen tauon jälkeen. Jos haluat <strong>LibreOffice</strong>-logon näkyvän esitysten välisen tauon aikana, napsauta <strong>Näytä logo</strong> -valintaruutua.</li>
</ul><p><br><img src="http://fi.flossmanuals.net/kirjoita/libreoffice/_draft/_v/1.0/static/impress-uusi-3.png" alt="" width="675" height="388"></p>
<p><strong>Huom.</strong> Mikäli valitsit tyhjän esityksen vaiheessa 1, ohjattu toiminto päättyy tähän.</p>
<h2>Vaihe 4: Valinnaisen tiedon lisääminen</h2>
<p>Halutessasi voit tässä vaiheessa esitellä esityksesi perusideat. Tiedot tulevat näkyviin esityksesi ensimmäiseen diaan. Kirjoita tiedot niihin varattuihin kenttiin (ks. kuva alla): </p>
<p><img src="http://fi.flossmanuals.net/kirjoita/libreoffice/_draft/_v/1.0/static/impress-uusi-4.png" alt="" width="675" height="388"> </p>
<h2>Vaihe 5: Sivujen valitseminen esitykseen</h2>
<p>Mikäli valitsit valmiin malliesityksen, voit tässä vaiheessa määrittää, mitkä sivut tulevat mukaan esitykseesi (ks. kuva alla). Jos haluat poistaa jonkin dian esityksestäsi, napsauta sen valintaruutu tyhjäksi. </p>
<p>Diaesitys avautuu Impress-sovelluksessa, kun napsautat <strong>Luo</strong>-painiketta. </p>
<p><img src="http://fi.flossmanuals.net/kirjoita/libreoffice/_draft/_v/1.0/static/impress-uusi-5.png" alt="" width="675" height="388"> </p></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>