<div id="main-content"><h1>Galleria</h1>
<p>Gallerian käyttötarkoitus on toimia kirjastona, jonka avulla on helppo hallita suurta objektien joukkoa ja lisätä objekteja asiakirjoihin. Objekteja ovat esimerkiksi kuvat, luettelomerkit, taustat, viivaimet ja äänet. Galleriassa on jo valmiina laaja valikoima kuvia ja ääniä, mutta sinne voi myös lisätä uusia objekteja.</p>
<p>Galleriassa olevat objektit voivat sijaita missä tahansa esimerkiksi tietokoneen kovalevyllä tai verkkoasemalla. Galleria toimii työkaluna, joka viittaa objektien varsinaiseen sijaintiin ja järjestää objektit yhteen niiden helppoa käyttämistä varten. Yksittäisen objektin ollessa valittuna sen varsinainen sijainti näkyy galleriaikkunassa (ks. alla). Kun objekti siirretään Galleriaan, sen sijainti ei muutu: ainoastaan viite objektin sijaintiin lisätään Galleriaan. Vastaavasti objektin poistaminen Galleriasta poistaa ainoastaan Galleriassa olevan viitteen objektin sijaintiin.</p>
<p> </p>
<hr><h2>Gallerian käyttäminen</h2>
<p> </p>
<ul><li>Avaa Galleria valitsemalla <strong>Työkalut &gt; Galleria</strong> tai napsauta työkalurivillä olevaa <strong>Galleria-</strong>painiketta <img src="_booki/libreoffice-opas/static/OpenOffice-DrawGalleria-gallery_button-fi.jpg" alt=""> . Käyttöliittymään avautuu galleriaikkuna:</li>
</ul><p><br><img src="http://fi.flossmanuals.net/kirjoita/libreoffice/_draft/_v/1.0/static/draw-galleria-1.png" alt="" width="1082" height="508"></p>
<p>Galleriaikkunan vasempaan reunaan on listattu Galleriasta löytyvät teemat. Teemat ovat kansioita, joihin on helppo ryhmitellä Galleriassa olevia objekteja. Valitsemalla teeman sen sisältämät objektit näytetään galleriaikkunassa.</p>
<p>Objekteja voi tarkastella kuvakenäkymässä tai tarkassa näkymässä. Jos haluat teeman sisällön esitettävän kuvakkeina, napsauta <strong>Kuvakenäkymä</strong>-painiketta. Jos vastaavasti haluat nähdä teeman sisältämien objektien otsikon ja tarkan sijainnin listana, napsauta <strong>Tarkka näkymä </strong>-painiketta. Voit piilottaa galleriaikkunan painamalla <strong>Piilota</strong>-painiketta:</p>
<p><img src="http://fi.flossmanuals.net/kirjoita/libreoffice/_draft/_v/1.0/static/draw-galleria-2.png" alt="" width="825" height="254"> </p>
<p> </p>
<h3>Objektin lisääminen Galleriasta asiakirjaan</h3>
<p>Voit lisätä asiakirjaan objekteja joko kopiona tai hyperlinkkinä. Kopio on riippumaton alkuperäisestä objektista. Muutokset alkuperäiseen objektiin eivät muuta kopiota. Hyperlinkki on riippuvainen alkuperäisestä objektista. Muutokset alkuperäiseen objektiin muuttavat myös hyperlinkkiä.</p>
<p> </p>
<h4>Objektin lisääminen kopiona</h4>
<ul><li>Valitse objekti hiiren vasemmalla painikkeella ja raahaa se asiakirjaan. Vaihtoehtoisesti napsauta objektia hiiren oikealla painikkeella ja valitse <strong>Lisää &gt; Kopioi</strong>. </li>
</ul><p> </p>
<h4>Objektin lisääminen hyperlinkkinä</h4>
<ul><li>Pidä <strong>Vaihto + CTRL</strong> pohjassa, valitse objekti hiiren vasemmalla painikkeella ja raahaa se asiakirjaan. Vaihtoehtoisesti napsauta objektia hiiren oikealla painikkeella ja valitse <strong>Lisää &gt; Hyperlinkki</strong>.</li>
</ul><p> </p>
<p> </p>
<hr><p> </p>
<h2>Gallerian muokkaaminen ja järjesteleminen</h2>
<p>Gallerian rakenne ja sisältö ovat vapaasti muokattavissa. Galleriaan voi lisätä ja sieltä voi poistaa teemoja ja objekteja.</p>
<p> </p>
<h3>Teemat</h3>
<p>Galleria on järjestetty teemoihin. Teemat löytyvät galleriaikkunan vasemmassa reunassa olevasta listasta. Oletusarvoisesti Gallerian teemoja ovat:</p>
<ul><li>Kotisivu</li>
<li>Luettelomerkit</li>
<li>Oma teema</li>
<li>Taustat</li>
<li>Viivaimet</li>
<li>Äänet</li>
</ul><p>Näistä <strong>Oma teema</strong> on Draw:n valmiiksi lisäämä teema.</p>
<p>Voit lisätä Galleriaan uusia teemoja. Lisätyt teemat on merkitty listaan vihreällä kuvakkeella ja ne ovat vapaasti muokattavissa. Oletusteemat on merkitty listaan keltaisella kuvakkeella:</p>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-themes_2-fi.jpg" alt="themes_2.jpg" width="350" height="175"></p>
<p> </p>
<h4>Uuden teeman lisääminen Galleriaan</h4>
<ol><ol><li>Lisää uusi teema napsauttamalla <strong>Uusi teema</strong> –painiketta. Näytölle avautuu uusi ikkuna:  <br><br><img style="border-style: initial; border-color: initial;" src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-themes_new_1-fi.jpg" alt="themes_new_1.jpg" width="350" height="175"></li>
</ol></ol><p><br><br></p>
<ol><ol><li>Mene <strong>Yleistä</strong>-välilehdelle ja anna teemalle nimi:  <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-themes_new_2_small-fi.jpg" alt="themes_new_2_small.jpg" width="420" height="315"></li>
</ol></ol><p> </p>
<ol><li>Napsauta <strong>OK</strong>. Uusi teema ilmestyy teemalistaan.</li>
</ol><p> </p>
<h4>Teeman nimeäminen uudelleen </h4>
<ol><li>Napsauta hiiren oikealla painikkeella teeman nimeä.</li>
<li>Valitse avautuvasta valikosta <strong>Nimeä uudelleen</strong>. Näytölle avautuu uusi ikkuna.</li>
<li>Anna teemalle uusi nimi ja napsauta <strong>OK</strong>:  <br><br> <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-rename-fi.jpg" alt="rename.jpg" width="290" height="117"><br><br>Teemalistassa näkyvä teeman nimi muuttuu.</li>
</ol><p> </p>
<h4>Teeman poistaminen</h4>
<p>Voit poistaa teemalistasta lisättyjä teemoja. Gallerian oletusteemoja ei voida poistaa. Teeman poistamiseksi toimi seuraavasti: </p>
<ol><li>Napsauta hiiren oikealla painikkeella poistettavan teeman nimeä.</li>
<li>Valitse avautuvasta valikosta <strong>Poista</strong>. Näytölle avautuu uusi ikkuna.</li>
<li>Vahvista teeman poistaminen napsauttamalla <strong>Kyllä</strong>.</li>
</ol><h3>Objektit</h3>
<p>Galleriassa valmiina olevien objektien lisäksi voit lisätä Galleriaan uusia objekteja. Galleriaan on hyödyllistä lisätä objekteja, joita käytetään usein. Tällaisia voivat olla esimerkiksi yrityksen logo tai muu tunnus. </p>
<p>Voit lisätä Galleriaan objekteja kahdella eri tavalla. Yhden tai useiden objektien lisääminen tehdään kansiosta, jossa objektit ovat. Yksittäisen objektin voit myös raahata suoraan Galleriaan.</p>
<p> </p>
<h4>Objektien lisääminen Galleriaan kansiosta</h4>
<ol><ol><li>Napsauta hiiren oikealla painikkeella teemaa, johon haluat lisätä objektin.</li>
<li>Valitse avautuvasta valikosta <strong>Ominaisuudet</strong>. Näytölle avautuu uusi ikkuna.</li>
<li>Valitse <strong>Tiedostot</strong>-välilehti ja napsauta <strong>Etsi tiedostot</strong>:  <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-find-fi.jpg" alt="find.jpg" width="530" height="397"><br><br>Näytölle avautuu uusi ikkuna.</li>
</ol></ol><p> </p>
<ol><ol><li>Etsi kansio, josta haluat lisätä objekteja. Valitse tämä kansio:  <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-search-fi.jpg" alt="search.jpg" width="326" height="338"><br><br></li>
<li>Napsauta <strong>OK</strong>.
<p>Nyt ikkunassa näkyvät kaikki kansiossa olevat tiedostot, jotka on mahdollista lisätä Galleriaan. Voit rajoittaa valintaasi valitsemalla tietyn tiedostopäätteen <strong>Tiedostotyyppi</strong>-alasvetovalikosta. Voit tarkastella tiedostoa valitsemalla <strong>Esikatselu</strong>-valintaruudun:</p>
<br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawGalleria-choose-fi.jpg" alt="choose.jpg" width="530" height="398"></li>
</ol></ol><p> </p>
<ol><li>Valitse tiedostot, jotka haluat lisätä Galleriaan ja napsauta <strong>Lisää</strong>. Jos haluat lisätä kaikki listassa näkyvät tiedostot, valitse <strong>Lisää kaikki</strong>. Valitsemasi objektit on nyt lisätty Galleriaan.</li>
</ol><p> </p>
<h4>Objektien lisääminen Galleriaan raahaamalla</h4>
<p>Voit raahata objekteja Galleriaan suoraan esimerkiksi Internet-sivulta tai kansiosta. Toimi seuraavasti: </p>
<ol><li>Valitse teema, johon haluat lisätä uuden objektin.</li>
<li>Valitse hiiren vasemmalla painikkeella objekti, jonka haluat lisätä Galleriaan ja raahaa se galleriaikkunaan. Raahaamasi objekti on nyt lisätty Galleriaan.</li>
</ol><p> </p>
<h4>Objektin otsikon muuttaminen</h4>
<ol><li>Napsauta hiiren oikealla painikkeella objektia, jonka otsikon haluat muuttaa.</li>
<li>Valitse avautuvasta valikosta <strong>Otsikko</strong>. Näytölle avautuu uusi ikkuna.</li>
<li>Anna objektille uusi otsikko ja napsauta <strong>OK</strong>. Galleriaikkunassa näkyvä objektin otsikko on nyt muutettu.</li>
</ol><p> </p>
<h4>Objektin poistaminen</h4>
<ol><li>Napsauta hiiren oikealla painikkeella objektia, jonka haluat poistaa.</li>
<li>Valitse avautuvasta valikosta <strong>Poista</strong>. Näytölle avautuu uusi ikkuna.</li>
<li>Vahvista objektin poistaminen Galleriasta napsauttamalla <strong>OK</strong>. Objekti on nyt poistettu Galleriasta.</li>
</ol></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>