<div id="main-content"><h1>Tilat</h1>
<div id="content">
<p>Tapahtumapaikka on kriittinen kysymys. Tarvitset paikan, jossa kaikki voivat työskennellä yhden pöydän ympärillä. Keskusteluja täytyy olla kirjoittajien välillä, jotta voitte neuvotella sisällöstä. Näiden keskustelujen täytyy tapahtua spontaanisti ja ilman tarvetta etsiä ihmisiä eri huoneista.</p>
<p><img title="paris_en" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Venue-paris_en-fi.png" alt="paris_en" width="600" height="450"></p>
<p>Pöytää varten tarvitaan kunnon tuolit, hyvä sähkön saatavuus, ja tarpeeksi tilaa kahvikuppeja varten.</p>
<p><img title="group" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Venue-group_en-fi.jpg" alt="group" width="600" height="400"></p>
<p>On yleensä hyvä idea kieltää syöminen kirjapyrähdyspöydässä. Tämä johtuu siitä, että äänekkäät syöjät voivat olla hyvin häiritseviä muille kirjoittajille.</p>
<p><img title="brighton" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Venue-brighton_en-fi.jpg" alt="brighton" width="600" height="450"> </p>
<p>Juominen on yleensä OK, kunhan kukaan ei ole vaarassa saada kahvia läppärilleen.</p>
<p><img title="bs" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Venue-bs_en-fi.png" alt="bs" width="600" height="450"> </p>
<p>Tilan tulisi olla helppojen kulkuyhteyksien päässä paikalliselle emännälle ja osallistujille. Parhaassa tapauksessa kaikki asuvat samassa talossa, jossa he kirjoittavat. Yhdessä asuminen voi luoda siteitä ja ystävyyksiä ihmisten välillä toisella tavalla kuin työskentely yhdessä ja lähteminen päivän jälkeen. Kirjapyrähdyksen päämääränä ei ole vain tehdä hyvää sisältöä, mutta tehdä jatkuvaa yhteistyötä tuon sisällön ympärillä - joten hanki kaikki samaan taloon, jos kykenet.</p>
<p><img title="house" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Venue-house_en-fi.jpg" alt="house" width="600" height="400"></p>
<p>Tapahtumapaikan ei tulisi olla yhdenkään tärkeimmän osallistujan työpaikassa. On tärkeää tehdä kirjoittamisesta ensisijainen asia, jotta osallistujia eivät häiritse tavalliset työpäivän aktiviteetit ja muut tekijät.</p>
<p>Jos mahdollista, työtilan tulisi olla käytettävissä 24 tuntia päivässä kaikille osallistujille. Joku voi saada äkillisen myöhäisen yön inspiraation tai herätä epätavallisen aikaisin jet lagin vuoksi, ja tahtoa tehdä pari tuntia tuottavaa työtä.</p>
<p>Nopea internet-yhteys on välttämätön. Hubiin täytyy olla helppo kytkeytyä ja se ei saa sulkea mitään sisältöä tai protokollaa. Langaton verkko on mainio, sillä ihmiset voivat siirtyä muualle ja jatkaa työskentelyä, vaikka tahdot heidät samaan huoneeseen suurimman osan aikaa.</p>
<p>Jos suunnittelet kaikkien pysyvän samassa talossa, nukkumapaikkojen tulisi olla mukavia. Kirjoittajat saavat parhaat sängyt ja organisoijat hyväksyvät vähemmän mukavat nukkumapaikat. Tuo korvatulppia niille, jotka saattavat joutua samaan huoneeseen kuorsaajan kanssa. Tulisi olla myös keittiö, josta ihmiset voivat hakea välipalaa sitä tarvitessaan.</p>
<p>Kirjapyrähdyksen pitäminen jonkun muun toimistotilassa - konferenssissa, yrityksen toimistossa, yliopistolla jne. - voi toimia, mutta joudut uhraamaan yksinkertaisuuden ja häiriöiden puutteen, jonka saavutat laittamalla kaikki taloon yhdessä. Viralliset paikat, kuten firmat, voivat tarjota helpon pääsyn nettiin - mutta varmista, että mitään ei ole suljettu, sillä osallistujat tarvitsevat pääsyn ulkomaailmaan tietoja ja muiden kanssa viestimistä varten - ja mukavat tilat, kuten keittiöt (mutta varmista, ettet ärsytä vakiotyöntekijöitä käyttämällä sitä).</p>
<p>Jos joudut tuomaan osallistujat tämän tapaiseen paikkaan toisessa rakennuksessa, varmista että viittoja on paljon. Heidän täytyy löytää helposti työpaikka, keittiö ja vessa. Pyydä paikallista isäntää tutkimaan tilat etukäteen, suunnittelemaan kylttien sijainti ja tulostamaan mahdollisimman suuria kylttejä.</p>
<p>Lopultakin, jos voit tehdä tapahtumapaikasta todella mielenkiintoisen, voit lisätä paljon kokemukseen. Ehkä hämmästyttävin paikka, jossa olemme työskennelleet tähän mennessä, oli De Waag Amsterdamissa, joka on eräänlainen linna Amsterdamin keskellä. Tämä oli monille kerran elämässä -tyyppinen kokemus. </p>
<p><img title="waag" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Venue-waag_en-fi.jpg" alt="waag" width="500" height="375"></p>
</div></div><ul Class="menu-goes-here"><li Class="booki-section">JOHDANTO</li><li><a href="/kirjapyrahdys/index">JOHDANTO</a></li>
<li Class="booki-section">FILOSOFIA</li><li><a href="/kirjapyrahdys/ch003_paamaara">PÄÄMÄÄRÄ</a></li>
<li><a href="/kirjapyrahdys/ch004_prosessi">PROSESSI</a></li>
<li><a href="/kirjapyrahdys/ch005_yhteisot">YHTEISÖT</a></li>
<li Class="booki-section">SUUNNITTELU</li><li><a href="/kirjapyrahdys/ch007_suunnittelu">SUUNNITTELU</a></li>
<li Class="booki-section">KYSYMYKSET</li><li><a href="/kirjapyrahdys/ch009_roolit">ROOLIT</a></li>
<li><a href="/kirjapyrahdys/ch010_aikataulu">AIKATAULU</a></li>
<li><a href="/kirjapyrahdys/ch011_budjetti">BUDJETTI</a></li>
<li><a href="/kirjapyrahdys/ch012_paikka">PAIKKA</a></li>
<li><a href="/kirjapyrahdys/ch013_tyokalut">TYÖKALUT</a></li>
<li><a href="/kirjapyrahdys/ch014_etaosallistuminen">ETÄOSALLISTUMINEN</a></li>
<li Class="booki-section">VINKKEJÄ</li><li><a href="/kirjapyrahdys/ch016_annen-vinkit">ANNEN VINKIT</a></li>
<li><a href="/kirjapyrahdys/ch017_adamin-vinkit">ADAMIN VINKIT</a></li>
<li Class="booki-section">TEKIJÄT</li><li><a href="/kirjapyrahdys/ch019_tekijat">TEKIJÄT</a></li>
</ul>