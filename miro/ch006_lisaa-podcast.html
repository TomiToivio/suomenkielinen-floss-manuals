<div id="main-content"><h1>Tilaa podcast</h1>
<div id="content">
<p>Tämä kappale opastaa tilaamaan podcastin RSS-syötteestä. Huomaa, että voit tilata Miroon kanavia, joita ei ole listattu Miron käyttöliittymään.</p>
<p>Sinun täytyy etsiä podcastin verkko-osoite ("URL"). Teknisesti ottaen tätä kutsutaan <strong>RSS-syötteeksi</strong>. Löydät RSS-syötteitä blogeista tai uutissivuilta. Ne tunnistaa yleensä kuvakkeesta, joka linkittyy tekstitiedostoon. Äänipodcastien lisäksi on tarjolla videopodcasteja. Jotkut sivut voivat kutsua videopodcastia "vodcastiksi". </p>
<p>Voit kokeilla esimerkiksi suomalaisen Linuxia käsittelevän Linucastin syötteen lisäämistä  menemällä selaimellasi <a href="http://podcastit.tv/?q=blog/6">Linucastin sivustolle</a>. Nyt voit etsiä videopodcastin tai kanavan verkko-osoitteen ("URL"). Teknisesti ottaen tätä kutsutaan <strong>RSS-syötteeksi</strong>. Ne tunnistaa yleensä kuvakkeesta, joka linkittyy syötetiedostoon.</p>
<p>Syötteeseen voi liittyä millainen tahansa kuvake. On kuitenkin ollut pyrkimyksiä standardisoida RSS-syötteisiin liittyvät kuvakkeet, mutta useampia eri versioita on edelleenkin käytössä. Esimerkiksi tämä kuvake merkitsee RSS-syötettä: <img src="_booki/miro/static/rss.gif" alt="">. Joskus kuvakkeessa on teksti XML:  <img src="_booki/miro/static/xml.gif" alt="">.</p>
<p>Linucastin sivuilta löytyy kuitenkin kaksi versiota XML-kuvakkeesta. Toisesta syötteen saa MP3-muodossa ja toisesta Ogg Vorbis -muodossa:</p>
<p><img src="_booki/miro/static/Linucastkuvake.png" alt=""></p>
<p>Kannattaa valita Ogg Vorbis, sillä se on avoin formaatti. Napsauta<strong> tekstin Ogg Vorbis </strong>vieressä olevaa XML-kuvaketta<strong> </strong>hiiren oikealla napilla (CTRL + napsautus Macissa) ja valitse <strong>Kopioi linkin osoite</strong>. Tämä kopioi RSS-syötteen URLin tietokoneesi muistiin tai "leikepöydälle".</p>
<p>Nyt sinulla on kanavan URL tietokoneesi muistissa, avaa Miro ja kopioi tämä tieto Miroon. Tehdäksesi tämän, valitse <strong>Sivupalkki &gt; Lisää syöte</strong> Miron valikkopalkissa. <br><br>Kun <strong>Lisää syöte</strong> -ikkuna ilmestyy, voit nähdä kanavan URLin valmiina laatikossa. Tämä tapahtuu, koska Miro tietää mitä tietokoneesi muistissa on. Kun avaat tämän laatikon, Miro arvaa, että muistissa on luultavasti kanavan URL. Napsauta <strong>Luo syöte</strong>. </p>
<p>Miro alkaa automaattisesti päivittää tämän kanavan videoiden listaa. Tämä voi kestää jonkin aikaa riippuen saatavilla olevasta sisällöstä ja internet-yhteytesi nopeudesta.</p>
<p>Jos se ei ilmesty, yritä painaa <strong>Ctrl + V</strong> (tai <strong>Apple + V</strong> Macilla) "liittääksesi" kanavan osoitteen laatikkoon. Kun osoite ilmestyy <strong>URL</strong>-laatikkoon, napsauta <strong>Luo syöte</strong>. Miro lisää kanavan vasemmalla olevaan <strong>Videosyötteet</strong>-listaan.</p>
<p><img src="_booki/miro/static/linucastmirossa.png" alt=""><br> </p>
<p> </p>
</div></div><ul Class="menu-goes-here"><li Class="booki-section">JOHDANTO</li><li><a href="/miro/index">JOHDANTO</a></li>
<li Class="booki-section">ASENTAMINEN</li><li><a href="/miro/ch003_asennus-ubuntuun">ASENNUS UBUNTUUN</a></li>
<li Class="booki-section">MIRON KÄYTTÖ</li><li><a href="/miro/ch005_toista-video">TOISTA VIDEO</a></li>
<li><a href="/miro/ch006_lisaa-podcast">LISÄÄ PODCAST</a></li>
<li><a href="/miro/ch007_automaattiset-lataukset">AUTOMAATTISET LATAUKSET</a></li>
<li><a href="/miro/ch008_tiedostojen-pitaminen">TIEDOSTOJEN PITÄMINEN</a></li>
<li Class="booki-section">TEKIJÄT</li><li><a href="/miro/ch010_tekijat">TEKIJÄT</a></li>
</ul>