<div id="main-content"><h1>Mikä Theora on?</h1>
<div id="content">
<p>Theora on videoteknologia videon luomiseen, leikkaamiseen, käsittelyyn ja toistamiseen. Tämän tyyppisestä teknologiasta puhutaan usein videoformaattina tai kodekkina (yhdistelmä sanoista koodaaja-dekoodaaja). Theora on vapaa videoformaatti, joten kuka tahansa voi vapaasti käyttää, tutkia, parannella ja jaella sitä ilman lupaa. Jotkin osat Theorasta ovat patentoituja, mutta noiden patenttien omistajat ovat antaneet pysyvän ja peruuttamattoman tekijänoikeusmaksuttoman lisenssin kaikille. </p>
<p>Koska Theoran jakelua ja parantelua eivät rajoita patentit, se voidaan sisällyttää vapaisiin ohjelmistoihin. GNU/Linux pohjaisten käyttöjärjestelmien jakeluversiot, kuten Ubuntu, Debian GNU/Linux tai Fedora sisältävät Theoran valmmiiksi asennettuna. Ja vapaat verkkoselaimet, kuten Firefox ja Chrome tukevat Theoraa. Jos ajattelemme verkkoselainten käyttötilastoja heinäkuulta 29, noin 25% netin käyttäjistä käyttää Firefoxia ja 2,5% käyttää Chromea. Tämä merkitsee, että joka päivä valtava joukko ihmisiä käyttää Theora-ohjelmien toistamiseen kykeneviä ohjelmistoja. </p>
<h2>Historia </h2>
<p>Theora perustuu vanhempaan teknologiaan nimeltä <strong>VP3</strong>, joka oli alunperin yksityisomisteinen ja patentoitu videoformaatti, jonka oli kehittänyt On2 Technologies -yhtiö. Syyskuussa 2001 On2 lahjoitti VP3:n Xiph.org Foundationille vapaan ohjelmistolisenssin alaisuudessa. On2 antoi myös peruuttamattoman, tekijänoikeusmaksuttoman lisenssiluovutuksen, jossa luopui kaikista patenttivaatimuksista, joita sillä voisi olla ohjelmasta ja sen johdannaisista. Näin kuka tahansa voi rakentaa VP3-teknologian varaan ja käyttää sitä mihin tahansa tarkoitukseen. Vuonna 2002 On2  sopi Xiph.Org Foundationin kanssa, että VP3:sta tulisi perusta uudelle Theoraksi kutsutulle videoformaatille. On2 julisti Theoran olevan VP3:n seuraaja. </p>
<p>Xiph.Org Foundation on voittoa tuottamaton järjestö, joka keskittyy vapaiden multimediaformaattien ja -ohjelmien tuotantoon ja levittämiseen laajemmalle yleisölle. Theoran kehityksen lisäksi se on luonut vapaan äänikodekin nimeltä Vorbis, sekä suuren joukon käyttökelpoisia työkaluja ja osia, jotka tekevät vapaista multimediaohjelmista helppokäyttöisempiä. </p>
Muutaman vuoden beta-testauksen jälkeen Theora julkaisi marraskuussa 2008 ensimmäisen vakaan version 1.0. Millä tahansa Theoran versiolla enkoodatut versiot ovat tämän pisteen jälkeen yhteensopivia minkä tahansa tulevan soittimen kanssa. Laajaa Theoran kehittäjien yhteisöä tukevat Redhatin kaltaiset yhtiöt ja kansalaisjärjestöt, kuten Wikimedia Foundation.  
<h2>Verkko </h2>
<p>Theoran tuki verkkoselaimissa luo erityisen tilaisuuden. Juuri nyt lähes kaikki verkkovideo vaatii Flashia, yhden yhtiön omistamaa tuotetta. Mutta nyt 25% käyttäjistä voi toistaa Theora-videoita selaimessaan asentamatta lisäohjelmistoja, joten on mahdollista haastaa Flashin valta-asema verkkovideon jakelutyökaluna. Lisäksi W3C:n (World Wide Web Consortium) uusi HTML5-standardi tuo uuden jännittävän ulottuvuuden - verkon ja videon yhdistämisen monilla tavoilla, jotka sopivat Theoralle. </p>
<h2>Patentit ja tekijänoikeudet </h2>
<p>Patenttien maailma on monimutkainen ja jättää Theoran kilpailijoille paljon tilaa levittää pelkoa, epävarmuutta ja epäilyksiä sen käyttökelpoisuudesta todella vapaana formaattina. Olemukseltaan Theora on vapaa. Se on vapaa käytettäväksi, muutettavaksi, uudelleenjaettavaksi, toteutettavaksi, myytäväksi tai mitä tahansa sillä tahdotkin tehdä. Mutta on myös tärkeää, että vapaiden ohjelmistojen tukijat ymmärtävät esille nousevat kysymykset. </p>
<p> </p>
<p> </p>
<p>Yksi yleinen pelko on, että Theora kohtaa huomaamattomia patentteja - patentteja, joita kukaan ei ole vielä huomannut, mutta joita Theoran tekijät eivät saaneet käyttää. On kuitenkin totta, että kaikki nykyaikaiset ohjelmat voivat törmätä salattuihin patentteihin - kaikki Microsoft Wordista Linuxin ytimeen. Kuitenkin miljoonat ihmiset ja kokonaiset teollisuudenalat käyttävät vieläkin näitä työkaluja. Toisin sanottuna salatut patentit ovat ongelma koko ohjelmistoteollisuudelle, mikä ei tarkoita, että ohjelmistoteollisuuden pitäisi lopettaa ohjelmien kehittäminen. </p>
<p>On myös tärkeää havaita, että pahimmakin tapauksessa tuntemattoman patentin ilmestyessä Theora voi luultavasti kiertää sen. Tällaista tapahtuu koko ajan. Mozilla Foundationin ja Wikipedian kaltaiset organisaatiot ovat tutkineet tätä kysymystä ja ovat tulleet samaan lopputulokseen. </p>
<p>Xiph.orgin tuottamat ohjelmat ovat myös tekijänoikeuden alaisia, mutta ne on tarjottu vapaiden ohjelmistolisenssien alla. Xiph.org tarjoaa koodia, jotta jokainen voi lisätä sen mihin tahansa ohjelmaan. Xiph.org tarjoaa myös joukkoa työkaluja, jotka toimivat Theora-tiedostojen kanssa. Tämä merkitsee, että voit tutkia, muuttaa, uudelleenjaella ja myydä kaiken, mitä teet Theoralla tai millä tahansa sen sisältävillä työkaluilla. </p>
<h2>Muut vapaat videoformaatit </h2>
On hyvä huomata, että on myös toinen projekti, joka luo tekijänoikeusmaksutonta, kehittynyttä videonpakkausformaattia. Sitä kutsutaan Diraciksi. Sen loi alunperin BBC:n tutkimusosasto. Dirac yrittää tulevaisuudessa toimia kaikissa sovelluksissa Internet-streamauksesta korkean tarkkuuden televisioon asti ja laajeta toimimaan uusien laitteiden kanssa. Ogg Theora toimii silti erittäin hyvin verkon streaming-videojakelussa, vaikka Diracista tulee luultavasti parempi vaihtoehto korkean tarkkuuden videoiden jakeluun. </div></div><ul Class="menu-goes-here"><li Class="booki-section">JOHDANTO</li><li><a href="/ogg-theora/index">OGG THEORA</a></li>
<li><a href="/ogg-theora/ch002_tasta-kayttooppaasta">TÄSTÄ KÄYTTÖOPPAASTA</a></li>
<li><a href="/ogg-theora/ch003_mita-video-on">MITÄ VIDEO ON?</a></li>
<li><a href="/ogg-theora/ch004_mita-theora-on">MITÄ THEORA ON?</a></li>
<li Class="booki-section">PERUSKÄSITTEET</li><li><a href="/ogg-theora/ch006_mika-on-koodekki">MIKÄ ON KOODEKKI?</a></li>
<li><a href="/ogg-theora/ch007_sailot">SÄILÖT</a></li>
<li Class="booki-section">TOISTO</li><li><a href="/ogg-theora/ch009_theoran-toistaminen">THEORAN TOISTAMINEN</a></li>
<li><a href="/ogg-theora/ch010_toisto-vlclla">TOISTO VLC:LLÄ</a></li>
<li><a href="/ogg-theora/ch011_miro">MIRO</a></li>
<li Class="booki-section">THEORA VERKOSSA</li><li><a href="/ogg-theora/ch013_theora-verkossa">THEORA VERKOSSA</a></li>
<li><a href="/ogg-theora/ch014_html5">HTML5</a></li>
<li><a href="/ogg-theora/ch015_theora-sivuillasi">THEORA SIVUILLASI</a></li>
<li><a href="/ogg-theora/ch016_hotelleja-theoralle">HOTELLEJA THEORALLE</a></li>
<li Class="booki-section">ENKOODAUS</li><li><a href="/ogg-theora/ch018_johdanto-enkoodaukseen">JOHDANTO ENKOODAUKSEEN</a></li>
<li><a href="/ogg-theora/ch019_firefogg">FIREFOGG</a></li>
<li><a href="/ogg-theora/ch020_enkoodaus-vlclla">ENKOODAUS VLC:LLÄ</a></li>
<li><a href="/ogg-theora/ch021_enkoodaus-ffmpeg2theoralla">ENKOODAUS FFMPEG2THEORALLA </a></li>
<li><a href="/ogg-theora/ch022_thoggen">THOGGEN</a></li>
<li Class="booki-section">TEKSTITYKSET</li><li><a href="/ogg-theora/ch024_tekstityksien-perusteet">TEKSTITYKSIEN PERUSTEET</a></li>
<li><a href="/ogg-theora/ch025_jakelu">JAKELU</a></li>
<li><a href="/ogg-theora/ch026_tekstityksien-liittaminen">TEKSTITYKSIEN LIITTÄMINEN</a></li>
<li><a href="/ogg-theora/ch027_tekstityksien-toistaminen">TEKSTITYKSIEN TOISTAMINEN</a></li>
<li><a href="/ogg-theora/ch028_julkaiseminen">JULKAISEMINEN</a></li>
<li Class="booki-section">SUORATOISTO</li><li><a href="/ogg-theora/ch030_suoratoiston-perusteet">SUORATOISTON PERUSTEET</a></li>
<li><a href="/ogg-theora/ch031_icecast">ICECAST</a></li>
<li><a href="/ogg-theora/ch032_tss">TSS</a></li>
<li><a href="/ogg-theora/ch033_ffmpeg2theora-streamaus">FFMPEG2THEORA-STREAMAUS</a></li>
<li><a href="/ogg-theora/ch034_suoratoisto-vlc-ohjelmalla">VLC-STREAMAUS</a></li>
<li><a href="/ogg-theora/ch035_virtaustoiston-tallentaminen">VIRTAUSTOISTON TALLENTAMINEN</a></li>
<li Class="booki-section">EDITOINTI</li><li><a href="/ogg-theora/ch037_johdanto-editointiin">JOHDANTO EDITOITIIN</a></li>
<li><a href="/ogg-theora/ch038_pitivi">PITIVI</a></li>
<li Class="booki-section">ESIKATSELU</li><li><a href="/ogg-theora/ch040_kuinka-esikatselua-kaytetaan">ESIKATSELUN KÄYTTÖ</a></li>
<li><a href="/ogg-theora/ch041_tee-esikatselukuvia">TEE ESIKATSELUKUVIA</a></li>
<li><a href="/ogg-theora/ch042_tee-diaesitys">TEE DIAESITYS</a></li>
<li><a href="/ogg-theora/ch043_tee-esikatseluvideo">TEE ESIKATSELUVIDEO</a></li>
<li Class="booki-section">EDITOINTI KOMENTORIVILTÄ</li><li><a href="/ogg-theora/ch045_komentorivi">THEORA JA KOMENTORIVI</a></li>
<li><a href="/ogg-theora/ch046_theoran-teoria">THEORAN TEORIA</a></li>
<li><a href="/ogg-theora/ch047_tiedoston-jakaminen">TIEDOSTON JAKAMINEN</a></li>
<li><a href="/ogg-theora/ch048_tiedoston-leikkaaminen">TIEDOSTON LEIKKAAMINEN</a></li>
<li><a href="/ogg-theora/ch049_tiedostojen-liittaminen">TIEDOSTOJEN LIITTÄMINEN</a></li>
<li><a href="/ogg-theora/ch050_tiedostojen-yhdistaminen">TIEDOSTOJEN YHDISTÄMINEN</a></li>
<li><a href="/ogg-theora/ch051_koon-muuttaminen">KOON MUUTTAMINEN</a></li>
<li><a href="/ogg-theora/ch052_oggin-analysoiminen">OGGIN ANALYSOIMINEN</a></li>
<li Class="booki-section">TEKIJÄT</li><li><a href="/ogg-theora/ch054_tekijat">TEKIJÄT</a></li>
</ul>