<div id="main-content"><h1>Päämäärät</h1>
<div id="content">
<p>Kirjapyrähdyksen päämäärät voidaan jakaa seuraaviin osiin:</p>
<dl><dt><strong>Kirja</strong></dt><dd>Kokonainen kirja motivoi prosessin ja auttaa oikeuttamaan ponnistukset. Kirja on myös mahtava promootio- ja koulutusväline vapaille ohjelmille, joista kirjoitetaan.</dd><dt><strong>Sisältö</strong></dt><dd>Sisällön nopea kehittäminen auttaa yhteisöä saavuttamaan nopeasti dokumentaatiotarpeensa.</dd><dt><strong>Yhteisö</strong></dt><dd>Yhteisön mobilisointi tuottamaan oma dokumentaationsa auttaa luomaan siteitä ja rakentamaan ylpeyttä muita yhteisön ponnistuksia varten, sekä mahdollistaa sisällön jatkuvan kehittämisen ja ylläpitämisen.</dd></dl><p>Tämä luku käsittelee näitä kaikkia päämääriä ja esittää joitain syitä kirjoittaa kirja pyrähdyksessä monien muiden tavallisten menetelmien käyttämisen sijasta.</p>
<h2>Kirja</h2>
<p>Perinteinen kirjan tuottaminen kestää yleensä kuukausia ja vuosia. Kirjapyrähdys tuottaa vastaavan sisällön paljon lyhyemmässä ajassa. Kirjapyrähdyksen ja yksittäiskappaleita painavien kirjapainojen käytön yhdistäminen tiivistää ajan. Nollapisteestä julkaistuun kirjaan asti kuluu vain päiviä tai viikkoja.</p>
<p>Esimerkiksi FLOSS Manualsin internet-sensuurin kiertämistä käsittelevä kirjapyrähdys järjestettiin kahdessa viikossa ja kirjoitettiin yhdessä viikossa. Kirjapyrähdys toi yhteen kahdeksan ihmistä eri puolilta maailmaa. Aloitimme työskentelyn tekstin parissa kello 9 maanantai-aamuna ja kello 18 perjantai-iltana lopetimme kirjapyrähdyksen lähtemällä kaljalle. Sillä hetkellä, napinpainalluksella, loimme kirjan valmiit lähdetiedostot ja latasimme ne kirjoja yksittäiskappaleina painavaan kirjapainoon.</p>
<p>Kirjan viimeisteleminen on mahtava tapa lopettaa tiivis ja nautinnollinen projekti, tietäen, että kuka tahansa voisi välittömästi ostaa hyvin taitetun paperiversion juuri kirjoittamastamme käyttöoppaasta. Se antoi meille myös jotain blogattavaa ja kavereille kerrottavaa. Se oli, kaiken kaikkiaan, hämmästyttävä saavutus - mutta ei mitään yli-inhimillistä lahjakkuutta tai ponnistelua vaativaa.</p>
<h2>Sisältö</h2>
<p>Vaikka on hyvin motivoivaa saada lopulta kirja valmiiksi, se ei ole kirjapyrähdyksen tärkein päämäärä. Tärkein päämäärä on luoda sisältöä.</p>
<p>Kirjapyrähdys lähtee yleensä liikkeelle tarpeesta saada dokumentaatio ajan tasalle. Avointen ohjelmien maailmassa on niin paljon dokumentoitavaa, että aina on tarve luoda nopeasti uutta materiaalia.</p>
<h2>Yhteisö</h2>
<p>Kirjapyrähdykset sopivat myös yhteisöjen rakentamiseen aiheen ympärille. Jos työskentelet samoista asioista kiinnostuneiden ihmisten kanssa, luot luonnollisesti ystävyyssuhteita ja ryhmä luo yhteisön todelliset piirteet. On vaikeaa välittää tunnetta, joka syntyy istuttaessa pöydän ympärillä ihmisten kanssa neljästä kahdeksaan tuntia kerralla, jakaen ideoita ja toisinaan riidellen, syöden, juoden ja elämästä keskustellen.</p>
<p>Jotkin kirjapyrähdykset luovat pieniä, omaan lokeroonsa suuntautuneita yhteisöjä, jotka ovat kuitenkin tyydyttäviä. Toiset (kuten FLOSS Manualsin tuottamat OLPC ja Sugar -käyttöoppaat, sekä kirja sensuurin kiertämisestä), saattavat motivoida tuhansia ihmisiä.</p>
<p>Päämääränämme jokaisessa kirjapyrähdyksessä on saada osallistujat tutustumaan toisiinsa ja jatkamaan yhteistyötä, päivittäen ja laajentaen materiaalia, suorana lopputuloksena heidän kirjapyrähdyksessä muodostamastaan ystävyyssuhteesta.</p>
<p>Kirjaa voi ylläpitää yksilö tai pieni ryhmä, ja se voi silti olla hyödyllinen. Mutta pitkällä tähtäimellä yksilöt yleensä menettävät energiansa ja ryhmät hajoavat. Yhteisöjen rakentaminen vaikuttaa kuitenkin paljon useampiin ihmisiin kuin niihin kuuteen tai kymmeneen ihmiseen, jotka kokoontuvat yhteen kirjapyrähdystä varten. Valmiiden yhteisöjen (kuten ohjelmistoprojektien) paljon suuremmat joukot voivat osallistua suunnitteluun, joka johtaa tapahtumaan, ja joissain pyrähdyksissä on suurempi joukko etätyönä toimivia kirjoittajia (jotka kirjautuvat päivällä tai yöllä FLOSS Manualsiin verkon kautta) kuin fyysisesti paikalla olevat kirjoittajat. Se auttaa kaikkia projektista kiinnostuneita, missä tahansa osassa maailmaa he ovatkin, tuntemaan, että heillä on jotain hyödyllistä annettavanaan.</p>
<p>Vaikka se ei ole aina välttämätöntä, joitain kirjapyrähdyksiä on seurannut viikon tai parin lisätoiminta materiaalin siistimiseksi ja järjestelemiseksi. Tässä vaiheessa ihmiset työskentelevät sisällön parissa etätyönä ja lisäävät joskus merkittävää sisältöä. Tämän energian saamiseksi käyttöön ja sisällön jatkuvan kehittämisen rohkaisemiseksi on hyvä laittaa joku ylläpitäjän rooliin.</p>
<p>Kirjapyrähdykset laittavat pallon pyörimään, mutta ikiliikkujaa ei ole keksitty. Tarvitaan aina lisää energiaa moottorin pyörittämiseksi.</p>
<p> </p>
</div></div><ul Class="menu-goes-here"><li Class="booki-section">JOHDANTO</li><li><a href="/kirjapyrahdys/index">JOHDANTO</a></li>
<li Class="booki-section">FILOSOFIA</li><li><a href="/kirjapyrahdys/ch003_paamaara">PÄÄMÄÄRÄ</a></li>
<li><a href="/kirjapyrahdys/ch004_prosessi">PROSESSI</a></li>
<li><a href="/kirjapyrahdys/ch005_yhteisot">YHTEISÖT</a></li>
<li Class="booki-section">SUUNNITTELU</li><li><a href="/kirjapyrahdys/ch007_suunnittelu">SUUNNITTELU</a></li>
<li Class="booki-section">KYSYMYKSET</li><li><a href="/kirjapyrahdys/ch009_roolit">ROOLIT</a></li>
<li><a href="/kirjapyrahdys/ch010_aikataulu">AIKATAULU</a></li>
<li><a href="/kirjapyrahdys/ch011_budjetti">BUDJETTI</a></li>
<li><a href="/kirjapyrahdys/ch012_paikka">PAIKKA</a></li>
<li><a href="/kirjapyrahdys/ch013_tyokalut">TYÖKALUT</a></li>
<li><a href="/kirjapyrahdys/ch014_etaosallistuminen">ETÄOSALLISTUMINEN</a></li>
<li Class="booki-section">VINKKEJÄ</li><li><a href="/kirjapyrahdys/ch016_annen-vinkit">ANNEN VINKIT</a></li>
<li><a href="/kirjapyrahdys/ch017_adamin-vinkit">ADAMIN VINKIT</a></li>
<li Class="booki-section">TEKIJÄT</li><li><a href="/kirjapyrahdys/ch019_tekijat">TEKIJÄT</a></li>
</ul>