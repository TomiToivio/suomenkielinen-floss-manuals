<div id="main-content"><p>
</p>
<div id="content">
  <h1>Jakelu
  </h1>
  <p>Videokäännös tekstitystiedostojen avulla on melko hyödytöntä, mikäli tiedostoja ei voida jaella. On olemassa monta ongelmaa, jotka kohdataan pohdittaessa tekstitetyn videon jakelua. Ensinnäkin tiedostomuotojen erot voivat helposti vaikuttaa tuottamasi sisällön käytettävyyteen. Toiseksi jakelumenetelmän valinta voi olla ongelma. Kolmanneksi videotiedoston säilytyspaikka on tärkeä. Viimeiseksi sisällön lisenssi ja uudelleenkäytettävyys ovat merkittäviä asioita. Kaikki nämä asiat riippuvat sekä videolle asetuista tavoitteista että yleisöstä, jotka voivat vaihdella paljon projektista toiseen. Niinpä joitain perusmäärityksiä ja käsitteitä selkeytetään, jotta tarjolla olevia vaihtoehtoja voidaan käsitellä tarkemmin.
    <br></p>
  <p>Voit päättää polttaa tekstitykset videoon, eli videoeditointiohjelma renderöi tekstityksen pysyvästi tekstitystiedoston osoittamiin oikeisiin aikoihin, jolloin tekstitys jää pysyvästi videokuvan päälle. Tämä merkitsee, että video voidaan jaella vain yhtenä tiedostona, ja käyttäjien ei tarvitse murehtia erillisistä tekstitystiedostoista tai tekstitystiedostojen ottamisesta erikseen käyttöön videosoittimissaan. Kuitenkaan et pääse eroon tekstityksistä tässä videossa, ja jokaista käännöstä varten täytyy tuottaa erillinen videotiedosto.
    <br></p>
  <p>Toisaalta voit vain tuottaa erilliset tekstitystiedostot jokaiselle kielelle, mikä tekee prosessista joustavamman sinulle ja yleisöllesi. Joudut jakelemaan vain yhden version videostasi, kuitenkin nyt joudut jakamaan tekstityksiä monille eri kielille, yleensä erikseen ladattavina tiedostoina.
    <br></p>
  <p>On myös mahdollista tutkia videoiden säilytysmuotoja, jotka sallivat tekstitysten laittamisen säilön sisään, mikä tarjoaa parhaat puolet molemmista yllä mainituista vaihtoehdoista - mahdollisuuden olla kokonaan näyttämättä tekstityksiä, tai valita yhden kaikista tarjoamistasi käännöksistä, kaikki yhdessä tiedostossa. Tätä tukevat copyleft-formaatit, joita patentit eivät kuormita. Näihin kuuluvat Ogg ja Matroska Multimedia Container (MKV) -formaatit.
  </p>
  <p>Kuvaillaampa nopeasti työkaluja, joita käyttäisit renderöidäksesi tai jaellaksesi tekstitystiedostot, joita tuotat videoosi. Avidemux on avoimen lähdekoodin videoeditori, joka mahdollistaa tekstitysten renderöinnin videon päälle, ja viedä tämän videon teksti pysyvästi videoon liitettynä. Verkkovideon jakelua varten voit yhdistää tietyt avoimen lähdekoodin videosoittimet, kuten Flowplayerin, SRT-tiedostoihin, jolloin voit liittää videosi verkkosivulle, ja käyttäjät näkevät tekstityksen renderöityvän videon päälle. Uusimpana uutuutena voit kokeilla HTML5:n &lt;video&gt; -tägiä Ogg Theoran toistamiseen Firefox 3.5-selaimella, jolloin voit hallita SRT-tiedostojen tekstitysten toistoa JavaScriptin avulla.
    <br></p>
  <h2>Tekstitysten liittäminen videoon
    <br></h2>
  <p>On olemassa muutamia tapoja, joilla tekstitykset voidaan liittää mediaan:
    <br></p>
  <ul><li>Tekstitysten lisääminen erillisenä tiedostona
    <br><br>Tarjoaa enemmän joustavuutta median ja tekstitysten kokonaisuudelle, tekstitysten lisääminen erillisenä tiedostona mahdollistaa tuon tiedoston käsittelyn, muuttamisen ja jopa poistamisen ilman muutoksia videotiedostoon itseensä. Hankaluutena on tekstitysformaatin valinta. Soittimien täytyy hyväksyä formaatti, jotta ne voivat toistaa tekstitykset oikein.
    <br></li>
    <li>Tekstityksien polttaminen videoon itseensä
    <br><br>Tekstityksien polttaminen suoraan videoon merkitsee, että erillisiä tekstitystiedostoja ei tarvita. Tämä mahdollistaa kaikkialla toistettavan tekstitetyn videon. Samaan aikaan videota ei kuitenkaan voida toistaa ilman tekstityksiä, ja teksityksiä itseään ei voida muokata tai käsitellä. Ne ovat joka suhteessa muuttuneet osaksi videokuvaa itseään.
    <br></li>
    <li>Useampia kieliä yhdessä videotiedostossa
    <br><br>Uusi avoimen lähdekoodin videoteknologia ryhmittää monia erikielisiä tekstityksiä yhteen videosäilöön. On olemassa multimediasäilöformaatteja, jotka pitävät monta erillistä datavirtaa yhden multimediatiedoston sisällä. Aivan kuin ääni ja video ovat erillisiä virtoja yhdessä elokuvatiedostossa, tämä tekniikka sijoittaa erikieliset tekstitykset yhteen tiedoston sisällä, mikä mahdollistaa sekä helpomman toistettavuuden että kielten valinnan yhdessä videossa. Ogg ja Matroska -säilöformaatit tukevat eri tekstitysformaattien lisäämistä video- ja äänivirtojen rinnalle, jolloin ne on liitetty yhdeksi digitaaliseksi tiedostoksi.
    <br></li>
  </ul><h2>Tekstitetyn videon jakaminen verkossa
    <br></h2>
  <p>Onneksi on olemassa monta avoimen lähdekoodin videopalvelua, joissa ihmiset koko maailmassa voivat nähdä videonsa ja tutkia itselleen tärkeää tietoa. Yksi avoimen lähdekoodin verkkopalvelun käyttöjen eduista on se, että sekä multimediasisältö että ohjelmistoalusta ovat avoimia yhteisöllistä yhteistyötä varten. Kuten useimmissa verkkopalveluissa, jokaisella on oma tyylinsä ja etunsa.
    <br></p>
  <ul><li><strong>EngageMedia </strong>
    <br><a href="http://engagemedia.org%20">http://engagemedia.org </a>
    <br><p>EngageMedia.org on videojakelusivusto, joka on keskittynyt yhteiskunnalliseen oikeudenmukaisuuteen ja ympäristökysymyksiin Aasian ja Tyynenmeren alueella. He pyrkivät luomaan verkkoyhteisön, joka perustuu avoimeen videoon. Voittoa tuottamaton Engage Media -yhteisö sponsoroi Plumi-ohjelmiston kehitystä - <a href="http://plumi.org/" target="_top">http://plumi.org/</a> - joka on avoimen lähdekoodin videojakelualusta, johon EngageMedia.org perustuu.
      <br>EngageMedia on myös tuottanut aktivisteille ja kansalaisjärjestöille oppaan videon jakeluun verkossa - <a href="http://www.engagemedia.org/guide-to-digital-video-distro" target="_top">http://www.engagemedia.org/guide-to-digital-video-distro</a>
    </p></li>
    <li><strong>Archive.org </strong>
    <br><a href="http://www.archive.org%20">http://www.archive.org </a>
    <br><br>Internet Archive on amerikkalainen voittoa tuottamaton järjestö, joka pyrkii tarjoamaan julkisen pääsyn historialliseen sisältöön ja mediaan verkkokirjastossaan. Sisältö koostuu tekstistä, äänestä, kuvista, videosta ja ohjelmista. Historiallisen sisällön säilyttämisen arvostus merkitsee, että tämä sivusto keskittyy kulttuurin maamerkkeihin, kansalliseen historiaan ja päivittäiseen elämään. Rekisteröityneet käyttäjät voivat ladata sisältöä, kuten videota, mikäli heillä on tekijänoikeudet siihen.
    <br><br></li>
    <li><strong>V2V.cc </strong>
    <br><a href="http://v2v.cc%20">http://v2v.cc </a>
    <br><br>V2V.cc on käyttäjien videosisällön jakeluun keskittynyt verkosto, joka keskittyy OpenTranslationTools.ShareAlike Creative Commons -lisenssiin. Lisenssi antaa sinun "kopioida, jaella, näyttää, esittää ja tehdä jatkoteoksia, kunhan se on alkuperäisen tekijän määrittelemä oikeus ja julkaistaan olemassaolevan lisenssin kaltaisen lisenssin alla."
    <br> 
    <br></li>
    <li><strong>Miro </strong>
    <br><a href="http://www.getmiro.com%20">http://www.getmiro.com </a>
    <br><br>Miro on internet-videosovellus, joka antaa sinun katsella televisiota internetistä lataamasi sovelluksen avulla. Miro on ilmainen avoimen lähdekoodin ohjelma ja rohkaisee yhteisöä osallistumaan sekä alustan kehitykseen että videosisältöjen luomiseen. Julkaisut Miro laittaa RSS-syötteeseen, joten käyttäjät eri puolilla maailmaa voivat "tilata" kanavasi ja saavat huomautuksen, kun uutta sisältöä liitetään kanavallesi.</li>
  </ul><h2><strong>Torrentit</strong>
  </h2>
  <h3>
  </h3>
  <p>Toinen vaihtoehto videosisällön jakeluun verkossa on BitTorrentin käyttö. Tämä menetelmä antaa käyttäjän ladata videon (tai muun sisällön) verkkoon, mikä merkitsee käytännössä verkon "siementämistä" tällä sisällöllä. Muut käyttäjät voivat ladata sisällön ja tulla samalla itse "siementäjiksi". Tällä tavalla suuren sisältömäärän informaatio leviää suurelle määrälle käyttäjiä, kun useammat ja useammat ihmiset lataavat sisällön. Yhä useammat ihmiset jakelevat sisältöä ja latauksesta tulee yhä nopeampaa. Tämä menetelmä on parasta sisällölle, joka tarvitsee tehokasta jakelumenetelmää pikemminkin kuin julkisuutta tai visuaalista näkyvyyttä.
    <br></p>
</div></div><ul Class="menu-goes-here"><li Class="booki-section">Johdanto</li><li><a href="/videotekstitys/index">Johdanto</a></li>
<li Class="booki-section">Yleiskatsaus</li><li><a href="/videotekstitys/ch003_tekstitykset">Tekstitykset</a></li>
<li><a href="/videotekstitys/ch004_tekstitysformaatit">Tekstitysformaatit</a></li>
<li><a href="/videotekstitys/ch005_tekstitysten-loytaminen">Tekstitysten löytäminen</a></li>
<li><a href="/videotekstitys/ch006_tekstitysten-luominen">Tekstitysten luominen</a></li>
<li><a href="/videotekstitys/ch007_tekstitysten-jakaminen">Tekstitysten jakaminen</a></li>
<li Class="booki-section">Jubler</li><li><a href="/videotekstitys/ch009_jubler">Jubler</a></li>
<li><a href="/videotekstitys/ch010_jublerin-asetukset">Jublerin asetukset</a></li>
<li><a href="/videotekstitys/ch011_jublerin-aaniasetukset">Jublerin ääniasetukset</a></li>
<li><a href="/videotekstitys/ch012_jublerin-tekstitykset">Jublerin tekstitykset</a></li>
<li><a href="/videotekstitys/ch013_tiedostojen-kaytto">Tiedostojen käyttö</a></li>
<li Class="booki-section">Tekstityksien toistaminen</li><li><a href="/videotekstitys/ch015_tekstityksien-toistaminen">Tekstityksien toistaminen</a></li>
<li Class="booki-section">Avidemux</li><li><a href="/videotekstitys/ch017_avidemuxin-kaytto">Avidemuxin käyttö</a></li>
<li><a href="/videotekstitys/ch018_tekstityksien-polttaminen">Tekstityksien polttaminen</a></li>
<li Class="booki-section">Muut työkalut</li><li><a href="/videotekstitys/ch020_gnome-subtitles">GNOME Subtitles</a></li>
<li><a href="/videotekstitys/ch021_gaupol">Gaupol</a></li>
<li><a href="/videotekstitys/ch022_subtitle-editor">Subtitle Editor</a></li>
<li Class="booki-section">Jakelu</li><li><a href="/videotekstitys/ch024_verkkovideon-kaantaminen">Verkkovideon kääntäminen</a></li>
<li><a href="/videotekstitys/ch025_videon-cms-jakelu">Videon CMS-jakelu</a></li>
<li Class="booki-section">Tekijät</li><li><a href="/videotekstitys/ch027_tekijat">Tekijät</a></li>
</ul>