<html dir="None"><body><div id="main-content"><h1>Asennus </h1>
<p><a href="http://scribus.net">Scribus.net</a>-sivu listaa kaikki asennuspaketit ja osan asennusproseduureista. </p>
<p> </p>
<h2>Versiointi </h2>
<p>Ennen Scribusin asennusta on tärkeää ymmärtää versioinnin periaate. Usein vapailla ohjelmilla on erityinen nimeämisprosessi ohjelmistojen kehitysprosessille, joka etenee omaa erityistä tahtiaan.</p>
<p>Scribusin tapauksessa tätä kirjaa kirjoitettaessa virallinen vakaa versio on 1.4.0. Kehitysversio 1.5 (Trunk) ei vielä sovellu yrityskäyttöön, mutta on saatavilla, joten se on olemassa samaan aikaan vakaan version kanssa. Kehityssykli on sellainen, että kun versio 1.5 saadaan vakaaksi, sen nimeksi tulee Digital 1.6.</p>
<p>Tällä hetkellä kannattaa käyttää vakaata versiota 1.4.0, joka on ladattavissa, asennettavissa ja käytettävissä päivittäisessä käytössä käyttöjärjestelmästä riippumatta.</p>
<h2>Linuxiin</h2>
<p><br>Scribus on vapaa ohjelmisto, joten se on saatavilla kaikkiin Linux-jakeluihin. Joihinkin on asennuspaketti, jotkut asennetaan suoraan ohjelman lähdekoodista.</p>
<p><br><img src="_booki/scribus-opas-1/static/Synaptic-pakettienhallinta%20_001.png" alt="" width="600" height="350"></p>
<h2>Paketit</h2>
<p><br>Scribus on saatavilla RPM-pakettina Red Hatiin perustuviin jakeluihin, kuten Suseen ja Mandrivaan. Usein ohjelmistopaketti on asennettu jakelun mukana. Mandrivassa se löytyy hakemistosta [Application&gt; Office]. </p>
<h2>Asennusohjelma</h2>
<p> </p>
<p>Linuxiin on automaattinen asennusproseduuri ja se on mukautettu järjestelmän arkkitehtuuriin, joten sitä on helppo käyttää. Useimmat Linuxin jakelut sisältävät graafisen käyttöliittymän, joten käyttäjän ei edes tarvitse kirjoittaa asennuskäskyä. Nämä asennuskäyttöliittymät ovat: drakrpm Mandrivalle, Suse YaST ja Synaptic Ubuntulle. </p>
<p>Asennusohjelma täytyy ehkä säätää asentamaan paketteja kolmannesta lähteestä, kuten sivulla Scribus.net tarjotuista Debian- ja Ubuntu-paketeista selviää: <a href="http://wiki.scribus.net/canvas/Debian">http://wiki.scribus.net/canvas/Debian</a>. </p>
<h2>Lähdekoodi</h2>
<p>Scribusin koodi on saatavilla, aivan kuin kaikkien vapaiden ohjelmien tapauksessa. Kokemattomien (tai seikkailunhaluttomien) käyttäjien ei kannata kääntää lähdekoodia, joten tämän kirjan kirjoittajat suosittelevat tutkimaan jakeluversiosi virallista dokumentaatiota. </p>
<p>Lähdekoodista asentamisen etuna on se, että sinulla on käytössäsi ohjelman viimeisin versio ja saat uusimmat ohjelman parannukset. </p>
<h2>Windowsiin</h2>
<p>Tässä tapauksessa asennus tapahtuu yksinkertaisesti lataamalla asennusohjelma suoraan Scribus.netin Download-kohdasta.</p>
<p><br><img src="_booki/scribus-opas-1/static/Scribus%20-%20Scribus.net%20-%20Mozilla%20Firefox_002.png" alt="" width="600" height="380"></p>
<p><em>Scribusin virallinen verkkosivu. </em></p>
<p> </p>
<h2>Mac OS X</h2>
<p>Mac OS X:lle tarjotaan asennusohjelma aivan kuin Windowsiin. DMG-pakkaus on myös Scribus.netin kohdassa Download, mutta se on tarjolla vain versiolle 1.4. Edellinen versio 1.3. vaati X11-palvelimen asentamista grafiikkoja varten. Tätä proseduuria ei vakauden ja selkeyden puutteen vuoksi suositella virallisella verkkosivulla eivätkä sitä suosittele myöskään tämän kirjan kirjoittajat.</p></div><ul Class="menu-goes-here"><li Class="booki-section">SCRIBUS</li><li><a href="/scribus-opas-1/index">MIKÄ SCRIBUS ON?</a></li>
<li><a href="/scribus-opas-1/ch002_ennakkovaatimukset">ENNAKKOVAATIMUKSET</a></li>
<li><a href="/scribus-opas-1/ch003_tasta-oppaasta">TÄSTÄ OPPAASTA</a></li>
<li><a href="/scribus-opas-1/ch004_esimerkkeja-scribusin-kaytosta">ESIMERKKEJÄ SCRIBUSIN KÄYTÖSTÄ</a></li>
<li Class="booki-section">ASENTAMINEN</li><li><a href="/scribus-opas-1/ch006_scribusin-asentaminen">SCRIBUSIN ASENTAMINEN</a></li>
<li Class="booki-section">PERUSTEET</li><li><a href="/scribus-opas-1/ch008_kayton-aloittaminen">KÄYTÖN ALOITTAMINEN</a></li>
<li Class="booki-section">KÄYTTÖ</li><li><a href="/scribus-opas-1/ch010_scribusin-kaytto">SCRIBUSIN KÄYTTÖ</a></li>
<li><a href="/scribus-opas-1/ch011_suunnittelu">SUUNNITTELU</a></li>
<li><a href="/scribus-opas-1/ch012_teksti-ja-grafiikka">TEKSTI JA GRAFIIKKA</a></li>
<li><a href="/scribus-opas-1/ch013_lahteiden-valmistelu">LÄHTEIDEN VALMISTELU</a></li>
<li><a href="/scribus-opas-1/ch014_formaatti">FORMAATTI</a></li>
<li><a href="/scribus-opas-1/ch015_varien-valinta">VÄRIEN VALINTA</a></li>
<li><a href="/scribus-opas-1/ch016_fonttien-valinta">FONTTIEN VALINTA</a></li>
<li Class="booki-section">KÄYTÄNTÖJÄ</li><li><a href="/scribus-opas-1/ch018_tiedostojen-jarjestely">TIEDOSTOJEN JÄRJESTELY</a></li>
<li><a href="/scribus-opas-1/ch019_mallit">MALLIT</a></li>
<li><a href="/scribus-opas-1/ch020_kompositio">KOMPOSITIO</a></li>
<li><a href="/scribus-opas-1/ch021_tyylitiedostot">TYYLITIEDOSTOT</a></li>
<li><a href="/scribus-opas-1/ch022_skriptaus">SKRIPTAUS</a></li>
<li Class="booki-section">TUOTANTO</li><li><a href="/scribus-opas-1/ch024_kuvien-ja-tekstin-tuominen">KUVIEN JA TEKSTIN TUOMINEN</a></li>
<li><a href="/scribus-opas-1/ch025_kehykset">KEHYKSET</a></li>
<li><a href="/scribus-opas-1/ch026_varienhallinta">VÄRIENHALLINTA</a></li>
<li><a href="/scribus-opas-1/ch027_typografia">TYPOGRAFIA</a></li>
<li><a href="/scribus-opas-1/ch028_laadunvalvonta">LAADUNVALVONTA</a></li>
<li><a href="/scribus-opas-1/ch029_asiakirjojen-kokoaminen">ASIAKIRJOJEN KOKOAMINEN</a></li>
<li><a href="/scribus-opas-1/ch030_lopullinen-tuotos">LOPULLINEN TUOTOS</a></li>
<li Class="booki-section">LIITTEET</li><li><a href="/scribus-opas-1/ch032_toistuvia-ongelmia">TOISTUVIA ONGELMIA</a></li>
<li><a href="/scribus-opas-1/ch033_tekijat">TEKIJÄT</a></li>
</ul>