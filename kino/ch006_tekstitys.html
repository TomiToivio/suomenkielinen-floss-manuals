<div id="main-content"><h1>Alku- ja lopputekstien lisääminen</h1>
<p>Napsauta <strong>Tehosteet</strong> ja kaksiosainen ikkuna avautuu.</p>
<p>Ensimmäisessä osassa on <strong>Esikatseluasetukset</strong>. Videon esikatselu toistetaan tässä osassa, kun erikoistehosteet on lisätty.</p>
<p>Seuraavassa osassa on valikoima ääni- ja videosuodattimia, joita voidaan käyttää elokuviin. Ennen kuin tarkastelemme eri efektejä, katsokaamme nopeasti <strong>Ylikirjoita</strong> ja <strong>Luo</strong> -vaihtoehtojen eroja.</p>
<p><img title="13_title" src="_booki/kino/static/Kino-KinoSuomi-fx-fi.gif" alt="fx.gif" width="600" height="474"></p>
<p> </p>
<h2><a name="Overwrite%20and%20Create%20modes"></a>Ylikirjoita ja Luo -tilat </h2>
<p>On tärkeää huomata ero <strong>Ylikirjoita</strong> ja <strong>Luo</strong> -tilojen välillä. <strong>Ylikirjoita</strong> kirjoittaa tekstit videon päälle. <strong>Luo</strong>-tila lisää tekstit valitun taustan päälle.</p>
<p><img title="14_overwrite" src="_booki/kino/static/Kino-KinoSuomi-ylikirjoita-fi.gif" alt="ylikirjoita.gif" width="513" height="195"></p>
<p>Tyypillinen otsikko voi olla keskitetty teksti, joka häipyy sisään ja ulos kuvamateriaalin päällä. Luodaksesi tämän, valitse ensimmäinen filmileike jaksossa ja valitse <strong>Ylikirjoita</strong>. Valitaksesi otsikkojakson keston, rastita <strong>Rajaa</strong> -laatikko ja valitse <strong>Alusta</strong> -vaihtoehto. Kirjoita 45 kuvaa valinta-alueeseen. Tämä vastaa noin kahden sekuntia videota.</p>
<p>Napsauta seuraavaksi <strong>Videosuodin</strong> ja valitse <strong>Tekstittäjä</strong> pudotusvalikosta.</p>
<p><img title="15_dvtitler" src="_booki/kino/static/Kino-KinoSuomi-tekstittaja-fi.gif" alt="tekstittaja.gif" width="482" height="500"></p>
<p> </p>
<h2>Tekstin vaihtoehdot</h2>
<p><strong>Tekstittäjän</strong> editointialue on näkyvillä.</p>
<p>Kirjoita tekstilaatikkoon tahtomasi otsikko.</p>
<p>Oikea paikka tekstien sijoittamiseen riippuu videomateriaalistasi. Voit valita tekstin sijainnin ruudulla asettamalla <strong>X-siirtymän</strong> ja <strong>Y-siirtymän</strong> pikseleinä. Nämä valitsevat tekstin sijoituksen korkeus- ja leveyssuunnassa.</p>
<p><img title="16_text_options" src="_booki/kino/static/Kino-KinoSuomi-heipparallaa-fi.gif" alt="heipparallaa.gif" width="534" height="499"></p>
<p>Napsauta <strong>Kirjasin</strong> ja valitse vaihtoehdoista kirjasintyypiksi <strong>Sans</strong> (oletuskirjasin) ja valitse koko 72. Napsauta <strong>OK</strong>.</p>
<p><img title="17_font" src="_booki/kino/static/Kino-KinoSuomi-sans-fi.gif" alt="sans.gif" width="442" height="414"></p>
<p>Napsauta <strong>Väri</strong>. Seuraavassa ruudussa voit valita sopivan värin. Muuta värikolmiota napsauttamalla tekstin väri valkoiseksi. Napsauta <strong>OK</strong>.</p>
<p><strong>Reunuksen leveys</strong> -kohdasta voit vaihtaa samalla tavalla reunuksen värin mustaksi.</p>
<p><img title="18_dvtitler_colour" src="_booki/kino/static/Kino-KinoSuomi-tekstinvaritys-fi.gif" alt="tekstinvaritys.gif" width="570" height="274"></p>
<p>Vaihda <strong>Sijoittuminen</strong>-valikkoon <strong>Keskitä</strong>. Tämä pitää tekstin keskellä, jos se laajenee yli yhdelle riville. Aseta seuraavaksi <strong>Reunuksen leveys</strong> -arvoksi 6 - tämä laajentaa tekstilaatikon taustaväriä ja tekee tekstistä näkyvämmän valitussa videoleikkeessä.</p>
<p>Aseta tekstin<strong> Ensisijainen sijainti</strong> ja <strong>Lopullinen sijainti </strong>-kohtien arvoksi <strong>Keskitä</strong>. Tekstin animoimista varten voit asettaa erilaisen ensisijaisen ja lopullisen sijainnin. Tämä merkitsee sitä, että teksti liikkuu kuvaruudulla ensisijaisesta sijainnista lopulliseen sijaintiin.</p>
<p>Aseta <strong>Häivytä sisään</strong> ja <strong>Häivytä ulos</strong> kuuteen kuvaan.</p>
<p>Esikatselussa näet otsikon sellaisena kuin se näkyy videossa. Tämä näyttää otsikot, kun ne häipyvät sisään.</p>
<p><img title="19_preview_title" src="_booki/kino/static/Kino-KinoSuomi-esikatselu-fi.gif" alt="esikatselu.gif" width="372" height="267"></p>
<p>Kun olet tyytyväinen lopputulokseen, napsauta <strong>Renderöi</strong>. Uusi videoleike ilmestyy <strong>Kohtaukset</strong>-ikkunaan. Se on nimetty kinofx.dv-tiedostoksi.</p>
<p><img title="20_title_added" src="_booki/kino/static/Kino-KinoSuomi-skenet-fi.gif" alt="skenet.gif" width="183" height="339"></p>
<p> </p>
<h2>Luo-tila</h2>
<p>Katsomme toista tapaa luoda otsikoita, jolloin ne vierivät ruudun yli mustina. Tätä tapaa käytetään usein lopputeksteissä. Valitse <strong>Luo</strong>-tila. <br><br>&gt;Valitse ensimmäisissä vaihtoehdoissa <strong>Kiinteä väri</strong> ja kirjoita <strong>Kuvaa</strong>-kohtaan tahtomasi määrä kuvia.</p>
<p><img title="21_create" src="_booki/kino/static/Kino-KinoSuomi-luo-fi.gif" alt="luo.gif" width="459" height="198"></p>
<p>Tekstittimen vaihtoehdoissa aseta kirjaisimen kooksi on 36 ja etualan väri valkoiseksi. Tausta voidaan jättää ruutukuvioksi, mikä merkitsee läpinäkyvyyttä. Aseta <strong>Sijoittuminen</strong>, <strong>Ensisijainen</strong> ja <strong>Lopullinen sijainti</strong> keskitetyksi.</p>
<p>Jos tahdot nähdä lopputekstien vyöryvän ruudun yli, aseta <strong>Ensisijaiseksi sijainniksi Alareunasta pois</strong> ja <strong>Lopulliseksi sijainniksi Yläreunasta pois</strong>. Lisää nyt kuuden kuvan <strong>Häivytys sisään</strong> ja <strong>Häivytä ulos</strong> ja kirjoita lopputekstisi.</p>
<p>Esikatsele lopputekstit ja napsauta <strong>Renderöi</strong>.</p>
<p><img title="22_credits" src="_booki/kino/static/Kino-KinoSuomi-luther-fi.gif" alt="luther.gif" width="600" height="329"></p>
<p>Uusi videoleike tipahtaa <strong>Kohtauksiin</strong>. Aseta lopputekstit viimeiseksi videoleikkeiden jatkumossa.</p>
<h2>Musta video</h2>
<p>On hyvä tapa laittaa jonkin aikaa mustaa videon alkuun ja loppuun, jos elokuva siirretään takaisin digitaaliselle videonauhalle. Näin se tehdään:</p>
<p> </p>
<ol><li>Valitse <strong>Luo</strong>.</li>
<li>Kirjoita kuinka monta <strong>Kuvaa</strong> tahdot. Valitse 250 kuvaa kymmenen sekunnin videota varten.</li>
<li>Valitse <strong>Kiinteä väri</strong> ja valitse <strong>Väriksi</strong> musta.</li>
<li>Valitse <strong>Ennen nykyistä muokattavaa kuvaa </strong>-nappula.</li>
<li>Valitse videosiirtymä <strong>Ei muutosta</strong>.</li>
<li><strong>Renderöi</strong>. Uusi musta videoleike asetetaan <strong>Kohtauksiin</strong>.</li>
<li>Siirrä se videojatkumon alkuun.</li>
<li>Kopioi videoleike (<strong>Muokkaa</strong> &gt; <strong>Kopioi</strong>)</li>
<li>Vedä kopio videoleikejatkumon loppuun.</li>
<li>Tallenna työsi.</li>
</ol></div><ul Class="menu-goes-here"><li Class="booki-section">Johdanto</li><li><a href="/kino/index">Johdanto</a></li>
<li Class="booki-section">Toiminta</li><li><a href="/kino/ch003_videokaappaus">Videokaappaus</a></li>
<li><a href="/kino/ch004_editoiminen">Editoiminen</a></li>
<li Class="booki-section">Tehosteet</li><li><a href="/kino/ch006_tekstitys">Tekstitykset</a></li>
<li><a href="/kino/ch007_tehosteet">Tehosteet</a></li>
<li><a href="/kino/ch008_audiosuodattimet">Audiosuodattimet</a></li>
<li Class="booki-section">Tallentaminen</li><li><a href="/kino/ch010_tallentaminen">Tallentaminen</a></li>
<li Class="booki-section">Liitteet</li><li><a href="/kino/ch012_oppaasta">Oppaasta</a></li>
<li><a href="/kino/ch013_lisenssi">Lisenssi</a></li>
</ul>