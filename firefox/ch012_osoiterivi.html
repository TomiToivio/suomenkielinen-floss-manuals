<div id="main-content"><h1>Osoiterivin käyttäminen</h1>
<div id="content">
<div class="huh"> </div>
<p>Verkkosivulle siirtyminen Firefoxissa on helppoa. Kirjoita verkkosivun osoite eli URL (Uniform Resource Locator) osoiteriville ja paina <strong>Enter</strong>.</p>
<p> </p>
<p><img title="URL2_en" src="_booki/firefox/static/Firefox-OpenAURL-URL2_en-fi.png" alt="URL2_en" width="478" height="40"></p>
<p>Rivin "http://" kirjoittaminen osoitteen alkuun ei ole välttämätöntä. Samalla kun kirjoitat osoitetta Firefox etsii aiemmin käydyistä sivuista ja kirjanmerkeistä osoitteita ja arvailee mille sivulle haluat mennä. Ellet siis muista ulkoa jonkin sivuston osoitetta, jolla olet aiemmin käynyt, riittää että kirjoitat osan verkkosivun nimestä osoiteriville ja Firefox tarjoaa ehdotuksia.</p>
<p><img src="_booki/firefox/static/Firefox-OpenAURL-URL3_en-fi.png" alt="URL3_en" width="579" height="251"> </p>
<p>Valitse haluamasi sivun osoite pudotusvalikosta. Paina <strong>Enter</strong> tai napsauta hiirellä niin pääset valitsemallesi sivulle.</p>
<p>Osoiterivi muistaa millä sivuilla käyt eniten ja näyttää listalla ne osoitteet, jotka sinulle parhaiten sopivat. Muutaman viikon kuluttua saattaa jo yhden kirjaimen kirjoittaminen osoiteriville riittää löytämään useimmiten käydyille sivuille.</p>
<h2>Avainsanahaku</h2>
<p>Jos kirjoitat osoiteriville tekstiä, joka ei ole kunnollinen verkko-osoite, Firefox yrittää ohjata sinut oikeaksi olettamalleen sivulle.</p>
<p>Aluksi Firefox yrittää lähettää pyyntösi Internetin avainsanahakupalveluun. Tämä palvelu on oletusarvoisesti Googlen Browse by Name -palvelu <a href="http://toolbar.google.com/bbn_help.html">(</a><a href="http://toolbar.google.com/bbn_help.html" target="_top">http://toolbar.google.com/bbn_help.html</a>). Jos esimerkiksi kirjoitat osoiteriville "mozilla foundation", Firefox lähettää tekstin Googlen Browse by Name -palveluun, koska se ei ole kunnollinen verkko-osoite. Palvelu ohjaa sinut sivulle, joka parhaiten vastaa pyyntöäsi, tässä tapauksessa osoitteeseen <a href="http://www.mozilla.org/" target="_top">http://www.mozilla.org</a>. Ellei sopivaa osumaa löydy, Firefox näyttää hakutulokset.</p>
<h2>Verkkotunnuksen arvaaminen</h2>
<p>Jos kirjoitat epätäydellisen verkko-osoitteen, Firefox yrittää "korjata" osoitteen lisäämällä siihen etuliitteen, päätteen tai molemmat. Jos esimerkiksi kirjoitat osoiteriville "www.mozilla", Firefox täydentää osoitteen lisäämällä siihen ".com"-päätteen. Jos puolestaan kirjoitat "mozilla.org", Firefox lisää alkuun "www." täydentääkseen osoitteen. Tämä "arvaaminen" toimii kuitenkin vain, jos Internetin avainsanahaku on kytketty pois päältä.</p>
<p>Lisää tietoa avainsanahausta ja verkkotunnuksen arvaamisesta on osoitteessa <a href="http://support.mozilla.com/kb/Location+bar+search?style_mode=inproduct">http://support.mozilla.com/kb/Location+bar+search</a> (englanniksi).</p>
<p> </p>
<p> </p>
<h2>Sivuhistorian tyhjentäminen</h2>
<p>Firefox säilyttää "historian" niistä verkkosivuista, joilla olet käynyt. Firefox käyttää tätä listaa apunaan, kun se tuottaa ehdotuksia samalla kun kirjoitat osoiteriville. Saattaa kuitenkin olla, ettet halua säilyttää sivuhistoriaa tietokoneellasi.</p>
<p>Voit poistaa <em>yhden </em>tai <em>kaikki kohdat</em> osoiterivihistoriasta.</p>
<p>Yhden kohdan poistaminen:</p>
<ol><li>Paina alaspäin osoittavaa nuolta osoiterivillä. <br><br><span class="img"><img title="clearlocationbarhistory_arrow_en_en" src="_booki/firefox/static/Firefox-OpenAURL-clearlocationbarhistory_arrow_en_en-fi.png" alt="clearlocationbarhistory_arrow_en_en" width="388" height="84" border="0"></span> </li>
<li>
<p>Valitse poistettava kohta pudotusvalikosta.</p>
<span class="img"><img title="clearlocationbarhistory_dropdown_en_en" src="_booki/firefox/static/Firefox-OpenAURL-clearlocationbarhistory_dropdown_en_en-fi.png" alt="clearlocationbarhistory_dropdown_en_en" width="335" height="261" border="0"></span> </li>
<li>
<p>Poista valittu kohta painamalla <strong>Delete-näppäintä</strong>.</p>
</li>
</ol><p>Voit poistaa useita kohtia osoiteriviltä tyhjentämällä selaushistoria valikkorivin <strong>Poista historiatietoja </strong>-ikkunan kautta. Lisätietoja on osiossa Firefox ja yksityisyys.</p>
<h2>Vain sivuhistoria tai kirjanmerkit osoiterivillä</h2>
<p>Firefox näyttää automaattisesti sekä sivuhistoriaan tallentuneita sivuja että kirjanmerkillä merkittyjä sivuja kun käytät osoiteriviä. Voit muuttaa tämän, jos haluat sen näyttävän vain jompiakumpia.</p>
<ol><li>Avaa Asetukset-ikkuna <em>Työkalut &gt; Asetukset</em> (Windows), <em>Firefox &gt; Preferences</em> (Mac OSX) tai <em>Muokkaa &gt; Preferences</em> (Linux)</li>
<li>Valitse Tietosuojaruutu</li>
<li><strong>Osoitepalkin </strong>alapuolelta voit valita haluamasi vaihtoehdon kohdasta <em>Ehdota osoitepalkissa sivuja</em>.<em></em></li>
<li>Paina <strong>OK </strong></li>
</ol><p> </p>
</div></div><ul Class="menu-goes-here"><li Class="booki-section">Johdanto</li><li><a href="/firefox/index">Johdanto</a></li>
<li><a href="/firefox/ch002_tasta-kayttooppaasta">Tästä käyttöoppaasta</a></li>
<li><a href="/firefox/ch003_ennen-kuin-aloitat">Ennen kuin aloitat</a></li>
<li><a href="/firefox/ch004_avoimen-lahdekoodin-esittely">Avoimen lähdekoodin esittely</a></li>
<li><a href="/firefox/ch005_kuinka-verkko-toimii">Kuinka verkko toimii</a></li>
<li Class="booki-section">Asennus</li><li><a href="/firefox/ch007_asennus-windowsiin">Asennus Windowsiin</a></li>
<li><a href="/firefox/ch008_asennus-ubuntuun">Asennus Ubuntuun</a></li>
<li><a href="/firefox/ch009_firefoxin-paivittaminen">Firefoxin päivittäminen</a></li>
<li Class="booki-section">Peruskäyttö</li><li><a href="/firefox/ch011_kayttoliittyma">Käyttöliittymä</a></li>
<li><a href="/firefox/ch012_osoiterivi">Osoiterivi</a></li>
<li><a href="/firefox/ch013_tiedostojen-lataaminen">Tiedostojen lataaminen</a></li>
<li><a href="/firefox/ch014_sivujen-kopiointi-lataaminen-ja-tulostaminen">Sivujen kopiointi, lataaminen ja tulostaminen</a></li>
<li><a href="/firefox/ch015_muokkaa-tyokalupalkkia">Muokkaa työkalupalkkia</a></li>
<li Class="booki-section">Ominaisuudet</li><li><a href="/firefox/ch017_lisaosat">Lisäosat</a></li>
<li><a href="/firefox/ch018_lisaosien-hallinta">Lisäosien hallinta</a></li>
<li><a href="/firefox/ch019_firefoxin-teemat">Firefoxin teemat</a></li>
<li><a href="/firefox/ch020_sivupalkkien-kaytto">Sivupalkkien käyttö</a></li>
<li Class="booki-section">Yksityisyys ja turvallisuus</li><li><a href="/firefox/ch022_yksityisyys-firefoxissa">Yksityisyys Firefoxissa</a></li>
<li Class="booki-section">Tekijät</li><li><a href="/firefox/ch024_tekijat">Tekijät</a></li>
</ul>