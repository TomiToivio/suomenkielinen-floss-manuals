<div id="main-content"><h1>Asetukset</h1>
<p>Voit muuttaa Stellariumin asetuksia. Tällöin voit asettaa tähtinäkymän oman paikkakuntasi mukaiseksi, tarkastella eri kulttuurien mytologioiden tähtikuvioita tai vaikkapa käynnistää planetaarionäytöksen. </p>
<p>Vedä hiiren kursori ikkunan vasempaan alakulmaan, jolloin näet seuraavan valikon:</p>
<p><img title="ScreenHunter_37_Mar._25_22.57" src="_booki/stellarium/static/Stellarium-resized_50x264_ScreenHunter_37_Mar-_25_22-57-fi.gif" alt="ScreenHunter_37_Mar._25_22.57" width="50" height="264"></p>
<p>Tästä valikossa ovat ylhäältä alas seuraavat vaihtoehdot:</p>
<p>- Paikkakunta-ikkuna</p>
<p>- Päiväys/aika-ikkuna</p>
<p>- Taivas- ja näyttöasetusten ikkuna</p>
<p>- Etsintäikkuna</p>
<p>- Asetusikkuna</p>
<p>- Avustusikkuna </p>
<h2>Paikkakunta</h2>
<h2> </h2>
<p>Aluksi sinun on hyvä asettaa oma sijaintisi Sol-aurinkokuntaan kuuluvalla Terra-planeetalla. Tällöin näet aina juuri oman paikkakuntasi tähtitaivaan.</p>
<p>Paina sitten nappulaa Paikkakunta-ikkuna:</p>
<p><img title="ScreenHunter_38_Mar._25_22.58" src="_booki/stellarium/static/Stellarium-ScreenHunter_38_Mar-_25_22-58-fi.gif" alt="ScreenHunter_38_Mar._25_22.58" width="64" height="61"></p>
<p>Näet ikkunan, jossa voit muuttaa paikkakuntasi asetuksia:</p>
<p><img title="ScreenHunter_39_Mar._25_22.59" src="_booki/stellarium/static/Stellarium-resized_500x381_ScreenHunter_39_Mar-_25_22-59-fi.gif" alt="ScreenHunter_39_Mar._25_22.59" width="500" height="381"></p>
<p>Kirjoita hakupalkkiin paikkakuntasi nimi:</p>
<p><img title="ScreenHunter_40_Mar._25_23.01" src="_booki/stellarium/static/Stellarium-ScreenHunter_40_Mar-_25_23-01-fi.gif" alt="ScreenHunter_40_Mar._25_23.01" width="231" height="66"></p>
<p>Voit nyt sulkea ikkunan sen oikeassa yläkulmassa olevasta rastista ja näet oman paikkakuntasi taivaan.</p>
<h2>Aika ja päivämäärä</h2>
<p>Voit vaihtaa Stellariumin tähtitaivaan aikaa ja päivämäärää.</p>
<p>Mene ensin valikkoon ja paina Aika- ja päivämääräikkunan kuvaketta:</p>
<p><img title="ScreenHunter_05_Mar._26_22.05" src="_booki/stellarium/static/Stellarium-ScreenHunter_05_Mar-_26_22-05-fi.gif" alt="ScreenHunter_05_Mar._26_22.05" width="53" height="64"> </p>
<p>Nyt näet ikkunan, johon voit syöttää aika- ja päivämääräasetuksesi:</p>
<p><img title="ScreenHunter_07_Mar._26_22.12" src="_booki/stellarium/static/Stellarium-ScreenHunter_07_Mar-_26_22-12-fi.gif" alt="ScreenHunter_07_Mar._26_22.12" width="415" height="102"></p>
<h2>Taivas- ja näyttöasetukset</h2>
<p>Pääset taivas- ja näyttöasetuksiin painamalla vasemmalta ponnahtavan valikon Taivas- ja näyttöikkunan kuvaketta. </p>
<p><img title="ScreenHunter_08_Mar._26_22.13" src="_booki/stellarium/static/Stellarium-ScreenHunter_08_Mar-_26_22-13-fi.gif" alt="ScreenHunter_08_Mar._26_22.13" width="57" height="63"></p>
<p> </p>
<p>Avautuu asetusikkuna, jossa voit muuttaa taivaan asetuksia, muuttaa merkintöjen näkyvyyttä tai siirtyä toisiin maisemiin tai toiseen tähtitarustoon. </p>
<p> </p>
<p><img title="ScreenHunter_09_Mar._26_22.14" src="_booki/stellarium/static/Stellarium-resized_600x97_ScreenHunter_09_Mar-_26_22-14-fi.gif" alt="ScreenHunter_09_Mar._26_22.14" width="600" height="97"></p>
<p>Siirry välilehdelle Taivas ja pääset muuttamaan taivaan asetuksia: </p>
<p><img title="ScreenHunter_01_Mar._29_20.42" src="_booki/stellarium/static/Stellarium-resized_600x542_ScreenHunter_01_Mar-_29_20-42-fi.gif" alt="ScreenHunter_01_Mar._29_20.42" width="600" height="542"></p>
<p>Kohdassa <strong>Tähdet </strong>voit muuttaa tähtien absoluuttista ja suhteellista mittakaavaa. A<strong>bsoluuttinen mittakaava</strong> tekee kaikista tähdistä todellista suuremman näköisiä. Jos <strong>Suhteellinen mittakaava</strong> on yli 1,00, kirkkaimmat tähdet näyttävät suuremmilta kuin todellisella taivaalla. <strong>Tuikkiminen </strong>simuloi tähtien näkyvää tuiketta, joka johtuu itse asiassa ilmakehästä. <strong>Dynaaminen silmän sopeutuminen</strong> saa kirkkaimmat kohteet häiritsemään himmeämpien kohteiden näkyvyyttä. </p>
<p><strong>Ilmakehä </strong>voi olla näkyvillä tai pois näkyviltä. <strong>Valosaaste </strong>simuloi kaupunkien valoja, mitä korkeammalle valosaaste on asetettu, sitä heikommin tähdet näkyvät.</p>
<p><strong>Planeetat ja kuut </strong>-kohdassa voit asettaa planeetat ja kuut, sekä niiden rajat ja osoittimet näkyville tai piiloon. <strong>Jäljittele valonnopeutta</strong> merkitsee sitä, että planeettojen valolta menee hetki ehtiä silmääsi, jolloin niiden sijainti muuttuu hieman. <strong>Kuun koko</strong> tekee kuusta todellista suuremman kuvien ottamista varten. </p>
<p> </p>
<p>Kohdassa <strong>Nimet ja osoittimet</strong> voit asettaa tähtien, tähtisumujen ja planeettojen nimet näkyviin rastimalla ruudun  ja valita niiden koon vetosäätimen avulla.</p>
<p><strong>Tähdenlennot</strong>-kohdasta voit asettaa tähdenlentojen määrän tunnissa. Tämä määrä on väliltä 0-144000. </p>
<p> </p>
<p><img title="ScreenHunter_02_Mar._29_20.42" src="_booki/stellarium/static/Stellarium-ScreenHunter_02_Mar-_29_20-42-fi.gif" alt="ScreenHunter_02_Mar._29_20.42" width="600" height="544"></p>
<p> </p>
<p>Siirry välilehdelle<strong> </strong><strong>Merkinnät </strong>painamalla sen kuvaketta ikkunan yläosassa.</p>
<p>voit valita <strong>Ekvaatoriaaliasteikon</strong>, <strong>Atsimutaaliasteikon</strong>, <strong>Ekvaattorin</strong>, <strong>Meridiaaniviivan</strong>, <strong>Ekliptikan </strong>ja <strong>Ilmansuunnat </strong>näkyville tai pois näkyviltä.</p>
<p><strong>Tähdistöt </strong>-kohdassa voit asettaa tähdistöjen viivat, nimet, rajat ja kuvat näkyville tai pois näkyviltä. Voit säätää kuvien voimakkuutta.</p>
<p>Kohdassa <strong>Projektio </strong>on tarjolla erilaisia projektioita, joita voit kokeilla. </p>
<p> </p>
<p><img title="ScreenHunter_03_Mar._29_20.42" src="_booki/stellarium/static/Stellarium-resized_600x542_ScreenHunter_03_Mar-_29_20-42-fi.gif" alt="ScreenHunter_03_Mar._29_20.42" width="600" height="542"></p>
<p><strong>Maisemat </strong>-välilehdellä voit vaihtaa kuvaruudulla näkyviä maisemia. Oletusmaisema on Guéreinsin kylä Ranskassa.</p>
<p>Asetukset -kohdassa voit poistaa näkyviltä maanpinnan ja sumun. Lisäksi voit ottaa käyttöön valitun planeetan ja sijainnin ja asettaa sen oletukseksi. </p>
<p><img title="ScreenHunter_04_Mar._29_20.42" src="_booki/stellarium/static/Stellarium-resized_600x545_ScreenHunter_04_Mar-_29_20-42-fi.gif" alt="ScreenHunter_04_Mar._29_20.42" width="600" height="545"></p>
<p><strong>Tähtitarusto </strong>-välilehdellä voit valita ohjelman tähtikuvioiden käyttämän tähtitaruston. Oletustarusto on länsimainen. Voit myös asettaa taivaskulttuurin oletukseksi tai valita käyttöön tähtitarustoon liittyvän kielen mukaiset tähtien nimet.</p>
<h2>Asetukset</h2>
<p>Paina vasemmalta reunalta esiintulevassa valikossa <strong>Asetukset</strong>-kuvaketta: </p>
<p><img title="ScreenHunter_09 Mar. 29 21.18_1" src="_booki/stellarium/static/Stellarium-ScreenHunter_09-20Mar-2029-2021-18_1-fi.gif" alt="ScreenHunter_09 Mar. 29 21.18_1" width="59" height="71"></p>
<p>Näkyviin tulee ikkuna, johon kuuluu joukko välilehtiä, joiden välillä voit siirtyä sivun yläosassa olevien kuvakkeiden avulla.</p>
<h2><strong>Pääasetukset</strong> </h2>
<p> </p>
<p><img title="ScreenHunter_10_Mar._29_21.24" src="_booki/stellarium/static/Stellarium-ScreenHunter_10_Mar-_29_21-24-fi.gif" alt="ScreenHunter_10_Mar._29_21.24" width="533" height="590"> </p>
<p><strong>Pää</strong>-välilehdessä voit vaihtaa onjelman kieltä. Valitun kohteen tiedot -kohdassa voit valita näkyviin kaikki tiedot, lyhennetyt tiedot tai ei tietoja. Sivun alaosassa voit tallentaa asetukset tai palauttaa oletusasetukset. Oletusasetuksien palauttaminen vaatii Stellariumin uudelleenkäynnistystä. </p>
<p> </p>
<p> </p>
<h2>Siirtyminen </h2>
<p> </p>
<p> </p>
<p><img title="ScreenHunter_06_Mar._29_21.17" src="_booki/stellarium/static/Stellarium-ScreenHunter_06_Mar-_29_21-17-fi.gif" alt="ScreenHunter_06_Mar._29_21.17" width="538" height="593"> </p>
<p><strong>Siirtyminen</strong> -välilehdellä voidaan ottaa pois liikkuminen näppäimistöllä tai hiirellä. </p>
<p>Kohdasta <strong>Aloituspäiväys ja -aika</strong> voidaan käyttöön valita järjestelmän kellon mukainen päiväys ja aika, järjestelmän kellon päiväys jollain tietyllä kellonajalla, tai jokin ennalta-asetettu päiväys ja aika.</p>
<h2>Työkalut </h2>
<p><img title="ScreenHunter_07_Mar._29_21.17" src="_booki/stellarium/static/Stellarium-ScreenHunter_07_Mar-_29_21-17-fi.gif" alt="ScreenHunter_07_Mar._29_21.17" width="538" height="593"></p>
<p><strong>Planetaarioasetukset</strong>-kohdassa voit tehdä erilaisia tähtinäkymään vaikuttavia asetuksia. Pallopeilikorjauksen avulla näkymän voi korjata siten, että sen voi heijastaa peilillä planetaarion kupoliin. <strong>Putkinäkymä</strong> luo teleskooppiin katsomista muistuttavan näkymän. <strong>Gravitaationimet</strong> saa ruudulla näkyvät nimet asettumaan samansuuntaisesti lähimmän horisontin kanssa. <strong>Automaattinen loitonnus palauttaa aloituskatselusuunnan</strong> -valinta palauttaa aina loitonnuksen yhteydessä kuvan palautumaan alkuperäisen katselusuunnan mukaiseksi. </p>
<p><strong>Ruudunkaappaukset</strong> -kohdassa voit määritellä hakemiston, johon kuvankaappauksesi tallennetaan. Rasti kohta käänteiset värit tallentaaksesi kuvankaappaukset käänteisillä väreillä. </p>
<p><strong>Tähtiluetteloiden päivitykset</strong> -kohdasta voit ladata lisää tähtiä Stellariumin tietokantaan. Paina kohtaa Hae luettelo saadaksesi ohjelmaasi lisää tähtiä. Tämä vaatii kuitenkin nopeaa verkkoyhteyttä ja kestää jonkin aikaa. </p>
<h2>Komentojonot </h2>
<p> </p>
<p><img title="ScreenHunter_08_Mar._29_21.17" src="_booki/stellarium/static/Stellarium-ScreenHunter_08_Mar-_29_21-17-fi.gif" alt="ScreenHunter_08_Mar._29_21.17" width="537" height="591"></p>
<p>Komentojonot-ikkunassa voit kokeilla erilaisia komentojonoja. Nämä ovat tietokone-ohjelmia, jotka luovat nähtäväksesi automaattisia planetaarioesityksiä. Valitse joku komentojonoista ja paina sivun alaosassa olevaa nuolta niin näet planetaarioesituksen. </p></div><ul Class="menu-goes-here"><li Class="booki-section">Johdanto</li><li><a href="/stellarium/index">Johdanto</a></li>
<li Class="booki-section">Asentaminen</li><li><a href="/stellarium/ch003_asennus-windowsiin">Asennus Windowsiin</a></li>
<li Class="booki-section">Ikkuna</li><li><a href="/stellarium/ch005_ikkuna">Ikkuna</a></li>
<li Class="booki-section">Toiminta</li><li><a href="/stellarium/ch007_taivaankappaleet">Taivaankappaleet</a></li>
<li><a href="/stellarium/ch008_asetukset">Asetukset</a></li>
<li Class="booki-section">Liitteet</li><li><a href="/stellarium/ch010_lisenssi">Lisenssi</a></li>
</ul>