<div id="main-content"><h1>Ohjelmat USB-tikulla tai CD-levyllä</h1>
<p><img src="_booki/internet-tietoturvan-perusteet/static/Pictogram_Removable%20Drive.png" alt="" align="right">On mahdollista asentaa ohjelmia CD-ROMille tai USB-muistitikulle. Tämä antaa sinun viedä suosimasi asetukset, lisäosat ja kirjanmerkit minne tahansa menetkin. Se rajoittaa myös käyttämällesi koneelle jättämäsi tiedon ja jälkien määrää. Tämä voisi osoittautua erittäin hyödylliseksi, kun sinun täytyy käyttää epäluotettavia tietokoneita tai internet-kagviloita. Jälkimmäiset ovat yleensä Windows-ympäristöjä. Esittelemme tässä luvussa käytännöllisen työkalun, jonka nimi on "Portable Apps". Tällä työkalulla voit helposti valmistella USB-tikun, jossa on Windows-ohjelma.</p>
<p>Helpoin ja varmasti turvallisin tapa on tehdä tämä kotona, toimistossasi tai jossain muussa turvallisessa ympäristössä, jossa on nopea internet-yhteys, sillä joudut lataamaan erityisen ohjelmistopaketin, jossa on kaikki ohjelmat, joita ehkä tarvitset. Tahdot ehkä varmistaa, että käyttämäsi tietokone on palomuurin turvaama, ja että siinä ei ole viruksia (joten käytä omaa tietokonettasi, tai jonkun luotettavan henkilön tietokonetta).</p>
<p>Jos tarvitset vain Firefoxin, jota voidaan käyttää millä tahansa alustalla, asenna Firefox CD:lle tai USB-tikulle. Jos tarvitset muita ohjelmia sähköpostiin, verkkokeskusteluun tai FTP-tiedostonsiirtoon, voit asentaa kokonaisen joukon ohjelmia asennusohjelmalla, joka on saatavilla verkkosivulta <em>Portable Apps</em>. Asennusohjelma ja tuloksena syntyvä siirrettävä kovalevy, jossa on sovellus, toimii vain Windows-alustalla.</p>
<p>Toinen vaihtoehto on asentaa koko käyttöjärjestelmä USB-tikulle, ulkoiselle kovalevylle tai iPodiin, ja käyttää sitä tietokoneen käynnistämiseen.</p>
<h2>Portable Apps Windowsiin</h2>
<p>Windows-käyttäjille on käytännöllinen Portable Apps -niminen työkalu. Tätä menetelmää varten käytämme pakettia Portable Appsista. Tämä verkkosivu antaa sinun ladata ohjelmistopaketteja, jotka voit asentaa USB-muistitikulle tai toiselle siirrettävälle alustalle, kuten iPodiin tai SD-kortille.</p>
<p>Tätä menetelmää varten tarvitset seuraavat asiat:</p>
<ul><li>Turvallisen ja puhtaan Windows-tietokoneen;</li>
<li>Kannettavan kovalevyn, jossa on ainakin 256Mb tilaa, mutta joka on toivottavasti suurempi kuin 1GB;</li>
<li>Internet-yhteyden. (Joudut lataamaan tiedostoja, joiden koko on väliltä 2Mb-137Mb).</li>
</ul><p>Mene selaimellasi osoitteeseen http://portableapps.com/download ja katso eri palstoja nähdäksesi mitä mihinkin lataukseen sisältyy. Tämän oppaan tapauksessa käytämme 52Mb:n "Suite Light"-latausta. Tätä kirjoitettaessa versionumero on 1.6.1. Valitse tallennus työpöydällesi (tai johonkin muuhun paikkaan, joka on mielestäsi kätevä).</p>
<p><img src="_booki/internet-tietoturvan-perusteet/static/PortableApps_windows_download1.jpg" alt="" width="600" height="522"></p>
<p>2. Asenna USB-muistitikkusi tietokoneesi ja etsi Portable Apps -tiedosto koneeltasi, jonka jälkeen voit kaksoisnapsauttaa avataksesi sen.</p>
<p><img src="_booki/internet-tietoturvan-perusteet/static/PortableApps_windows_execute2.jpg" alt="" width="600" height="379"></p>
<p>4. Se kysyy tahdotko ajaa ohjelman. Valitse "Suorita".</p>
<p><img src="_booki/internet-tietoturvan-perusteet/static/PortableApps_windows_execute3.jpg" alt=""></p>
<p>5. Se avaa nyt asennusohjelman, joka antaa sinun asentaa ohjelmat siirrettävälle levyllesi.</p>
<p><img src="_booki/internet-tietoturvan-perusteet/static/PortableApps_windows_install1.jpg" alt=""></p>
<p>6. Paras tapa on asentaa ohjelmat formatoidulle levylle ja sen ensimmäiselle tasolle (eli ei kansioon). Tässä tapauksessa se on suoraan E:-partitiolle.</p>
<p><img src="_booki/internet-tietoturvan-perusteet/static/PortableApps_windows_install2.jpg" alt=""></p>
<p>7. Asennus kestää jonkin aikaa ja jälkikäteen voit tehdä joitain asetuksia, jonka jälkeen voit alkaa käyttää asemaa.</p>
<p>Testaa tämä ainakin yhdellä koneella nähdäksesi, että se toimii, ja että osaat käyttää sitä, ennen kuin otat sen mukaasi. Voit muokata levyllä olevia ohjelmia muuttamalla asetuksia tai asentamalla lisäosia, aivan kuin minkä tahansa muun ohjelman tapauksessa.</p>
<p>Varsinkin Firefoxin ja Thunderbirdin tapauksessa tämä merkitsee, että tarvitsemasi lisäosat voidaan ja pitäisi asentaa suoraan USB-muistitikulle.</p>
<h2>Huomattavaa</h2>
<p><img src="_booki/internet-tietoturvan-perusteet/static/Pictogram_Caveats.png" alt="" align="right">Tämän tekniikan käyttö ei suojaa sinua monilta muilta uhkakuvilta, kuten näppäimistön painalluksien tallentajilta, vihamielisiltä ohjelmilta, jotka tallentavat näppäimistön painallukset. Katso lukua internet-kahviloista nähdäksesi selityksen vaaroista, jotka piilevät yksityisen tiedon käytössä julkisessa ympäristössä.</p></div><ul Class="menu-goes-here"><li Class="booki-section">Johdanto</li><li><a href="/internet-tietoturvan-perusteet/index">Johdanto</a></li>
<li><a href="/internet-tietoturvan-perusteet/ch002_why-use-a-manual-on-internet-security">Miksi käyttää internet-tietoturvaopasta?</a></li>
<li><a href="/internet-tietoturvan-perusteet/ch003_understanding-basic-internet-security">Internet-tietoturvan perusteiden ymmärtäminen</a></li>
<li Class="booki-section">Yleinen turvallisuus</li><li><a href="/internet-tietoturvan-perusteet/ch005_secure-your-computer-general">Turvaa tietokoneesi (yleistä)</a></li>
<li><a href="/internet-tietoturvan-perusteet/ch006_internet-cafes">Internet-kahvilat</a></li>
<li><a href="/internet-tietoturvan-perusteet/ch007_software-on-usb-or-cd">Ohjelmat USB-tikulla tai CD:llä</a></li>
<li Class="booki-section">Salasanojen turvaaminen</li><li><a href="/internet-tietoturvan-perusteet/ch009_keeping-passwords-safe">Salasanojen turvaaminen</a></li>
<li><a href="/internet-tietoturvan-perusteet/ch010_installing-a-password-manager">Salasanojen hallintaohjelman asentaminen</a></li>
<li><a href="/internet-tietoturvan-perusteet/ch011_encrypting-passwords-with-a-password-manager">Salasanojen salaaminen salasanojen hallintaohjelman avulla</a></li>
<li Class="booki-section">Henkilökohtaisten tietojen turvaaminen</li><li><a href="/internet-tietoturvan-perusteet/ch013_introduction-to-securing-personal-data">Johdanto henkilökohtaisten tietojen turvaamiseen</a></li>
<li><a href="/internet-tietoturvan-perusteet/ch014_installing-truecrypt">TrueCryptin asentaminen</a></li>
<li><a href="/internet-tietoturvan-perusteet/ch015_using-truecrypt">TrueCryptin käyttö</a></li>
<li><a href="/internet-tietoturvan-perusteet/ch016_setting-up-a-hidden-volume">Kätketyn osion luominen</a></li>
<li Class="booki-section">Turvallinen selaaminen</li><li><a href="/internet-tietoturvan-perusteet/ch018_introduction-to-safe-browsing">Johdanto turvalliseen selaamiseen</a></li>
<li><a href="/internet-tietoturvan-perusteet/ch019_accessing-firefox-on-ubuntu">Firefoxin asennus Ubuntuun</a></li>
<li><a href="/internet-tietoturvan-perusteet/ch020_installing-firefox-on-windows">Firefoxin asentaminen Windowsiin</a></li>
<li><a href="/internet-tietoturvan-perusteet/ch021_protecting-your-internet-passwords">Internet-salasanojen suojaaminen</a></li>
<li><a href="/internet-tietoturvan-perusteet/ch022_extending-firefox">Firefoxin laajentaminen</a></li>
<li><a href="/internet-tietoturvan-perusteet/ch023_proxy-setting-and-foxyproxy">Välityspalvelimet ja FoxyProxy</a></li>
<li Class="booki-section">Sähköpostin tietoturvan perusteet</li><li><a href="/internet-tietoturvan-perusteet/ch025_introduction-to-e-mail-safety">Johdanto sähköpostin tietoturvaan</a></li>
<li><a href="/internet-tietoturvan-perusteet/ch026_start-using-thunderbird-mail">Thunderbird-sähköpostin käyttö</a></li>
<li><a href="/internet-tietoturvan-perusteet/ch027_setting-up-secure-connections">Salattujen yhteyksien luominen</a></li>
<li><a href="/internet-tietoturvan-perusteet/ch028_some-additional-security-settings">Lisää turvallisuusasetuksia</a></li>
<li Class="booki-section">Sähköpostien salaaminen</li><li><a href="/internet-tietoturvan-perusteet/ch030_introduction-to-mail-encryption-pgp">Johdanto sähköpostien salaamiseen (PGP)</a></li>
<li><a href="/internet-tietoturvan-perusteet/ch031_installing-pgp-on-windows">PGP:n asentaminen Windowsiin</a></li>
<li><a href="/internet-tietoturvan-perusteet/ch032_installing-pgp-on-ubuntu">PGP:n asentaminen Ubuntuun</a></li>
<li><a href="/internet-tietoturvan-perusteet/ch033_creating-your-pgp-keys">PGP-avainten luominen</a></li>
<li><a href="/internet-tietoturvan-perusteet/ch034_daily-pgp-usage">Päivittäinen PGP:n käyttö</a></li>
<li Class="booki-section">TOR-opas</li><li><a href="/internet-tietoturvan-perusteet/ch036_using-tor">TOR-opas</a></li>
<li Class="booki-section">Taustatietoa</li><li><a href="/internet-tietoturvan-perusteet/ch038_how-the-net-works">Kuinka verkko toimii</a></li>
<li><a href="/internet-tietoturvan-perusteet/ch039_glossary">Sanasto</a></li>
<li Class="booki-section">Tekijät</li><li><a href="/internet-tietoturvan-perusteet/ch041_tekijat">Tekijät</a></li>
<li><a href="/internet-tietoturvan-perusteet/ch042_lisenssi">Lisenssi</a></li>
</ul>