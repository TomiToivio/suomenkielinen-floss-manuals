<div id="main-content"><h1>Tiedostojen käyttö</h1>
<h2>Uuden vektorigrafiikkatiedoston luominen</h2>
<p>Uuden vektorigrafiikkaa sisältävän dokumentin luominen on yleensä ensimmäinen askel taiteen luomiseksi Inkscapella. Voit aina aloittaa olemassa olevalla dokumentilla, mutta on todennäköistä, että tyhjä dokumentti on parempi uudelle piirrokselle.</p>
<p>Uudet dokumentit on itsessään luotu olemassa olevasta dokumentista (joka tunnetaan mallinteena, englanniksi "template"), joka on olemassa käyttäjän profiilissa. Standardimalli tulee uuden asennuksen mukana, mutta käyttäjä voi muokata sitä haluamallaan tavalla, kuten mitä tahansa Inkscapen tiedostoa. Standardimallin lisäksi on olemassa valikoima muita malleja, jotka edustavat erilaisia mediatyyppejä; tätä listaa voi laajentaa käyttäjän luomilla lisämalleilla.</p>
<p>Kun Inkscape käynnistyy, uusi dokumentti avataan automaattisesti standardimallista. Jos uusi dokumentti luodaan olemassa olevasta Inkscapen instanssista, uusi Inkscapen ikkuna avataan.</p>
<h2>Kuinka käytetään</h2>
<p>Uusi tiedosto voidaan luoda useammalla tavalla:</p>
<div>
<ul type="disc"><li>
<p>Valitse <span class="dialog"><strong>Tiedosto</strong></span><span class="guimenuitem">&gt; </span><em><span class="menu"><strong>Uusi</strong></span></em> valikkopalkista (avaa listan kaikista saatavilla olevista malleista, ylimpänä <em>Oletus</em>)</p>
</li>
<li>
<p><span class="emphasis">Paina</span><span><strong class="keycap keyboard_shortcuts"> Ctrl</strong></span><span><strong class="keycap"> + <span class="keyboard_shortcuts">N</span></strong></span> (luo uuden dokumentin oletusmallista)</p>
</li>
<li>Napsauta<strong><em> Luo uusi dokumentti oletusmallista</em></strong> komentopalkissa (luo uuden dokumentin oletusmallista)</li>
</ul></div>
<p>Muokataksesi dokumentin ominaisuuksia (kuten sivun koko, oletusarvoiset yksiköt, jne.), valitse <span><strong>Tiedosto</strong> &gt;</span> <strong>Asiakirjan</strong><span class="menu"><strong> ominaisuudet</strong><em> </em></span>valikosta tai paina <strong>Ctrl + Shift + D</strong>.</p>
<h2 class="title">Asiakirjan avaaminen</h2>
<div class="simplesect" lang="en" xml:lang="en">
<p>Uuden tiedoston luomisen sijasta voi olla tarpeen avata olemassa oleva <strong>SVG</strong> -vektorigrafiikkatiedosto. Tämä prosessi voi olla hyödyllinen:</p>
<div class="itemizedlist">
<ul type="disc"><li>
<p>vanhan dokumentin muokkaaminen;</p>
</li>
<li>
<p>jonkin dokumentin osan käyttäminen uudestaan jossain toisessa dokumentissa;</p>
</li>
<li>
<p>analysoidaan menetelmä kuvan luomiseen, varsinkin koodin katsominen Inkscapen XML-lähdekoodieditorissa;</p>
</li>
<li>
<p>dokumentin tallennus uudessa tiedostomuodossa.</p>
</li>
</ul><h3 class="title">Kuinka käytetään</h3>
<p>Tiedostojen avaamiseen on pari menetelmää:</p>
<ul><li><strong>Avaa...</strong> - Avaa tiedoston uudessa ikkunassa muokkausta varten. Tekee kaikesta työstä täysin riippumatonta muista samaan aikaan avoimista asiakirjoista. <br><ul><li><span class="emphasis">Valitse</span> valikosta <span><strong>Tiedosto</strong> &gt;<span class="menu"><strong>Avaa</strong></span></span></li>
<li><span class="emphasis">Paina </span><span class="keyboard_shortcuts"><span><strong class="keycap">Ctrl</strong></span></span><strong> + </strong><span><strong class="keycap"><span class="keyboard_shortcuts">O</span></strong></span></li>
<li><span class="emphasis">Napsauta</span> <strong>Avaa</strong>-kuvaketta komentopalkissa</li>
</ul></li>
</ul></div>
</div>
<p> </p>
<ul><li><strong>Tuo...</strong>- Tuo tiedoston tällä hetkellä aktiiviseen asiakirjaan, jonka parissa työskentelet. Tuodusta tiedostosta tulee kohde valmiiksi avoinna olevaan dokumenttiin.
<ul><li>Valitse <strong>Tiedosto</strong> <em>&gt;</em> <strong>Tuo</strong><em>...</em></li>
<li>Paina <strong>Ctrl + I</strong></li>
<li>Napsauta <strong>Tuo</strong> -kuvaketta komentopalkissa</li>
</ul></li>
</ul><p>Kohteita on mahdollista siirtää asiakirjasta toiseen käyttämällä <strong>kopioi</strong>/<strong>liitä</strong> -toimintoja, mutta vain jos avattu asiakirja oli avattu alkuperäiseen toimivaan sovellukseen.</p>
<div class="tips">
<p align="left">Vaikka Inkscape voi tuoda useita tiedostotyyppejä, sillä voi muokata vain SVG-tiedostoja; niinpä jokainen tuotu tiedosto muutetaan SVG-muotoon. Tämä merkitsee, että tietoja voidaan menettää tai ne voivat muuttua tuotaessa.</p>
<h2>Asiakirjan tallentaminen</h2>
</div>
<p class="simplesect" lang="en" xml:lang="en">On monta tapaa tallentaa tiedostoja: </p>
<div class="simplesect" lang="en" xml:lang="en">
<ul><li><span class="guimenuitem"><strong>Tallenna</strong></span>- tallentaa dokumentin sen nykyisellä tiedostonimellä. Jos dokumentti on uusi eikä sitä vielä ole tallennettu, tiedostontallennusikkuna avautuu. Käyttäjä voi valita tiedoston sijainnin ja nimen.
<ul><li>Valitse valikosta <strong>Tiedosto</strong> &gt; <strong>Tallenna</strong></li>
<li>Paina <strong>Ctrl + S</strong></li>
<li>Napsauta <strong>Tallenna asiakirja</strong> -kuvaketta komentopalkissa</li>
</ul></li>
</ul></div>
<ul><li><span class="guimenuitem"><strong>Tallenna nimellä...</strong></span> - tallentaa uuden kopion tiedostosta toisella tiedostonimellä. Tämä uusi tallennettu tiedosto on automaattisesti se, jonka parissa työskennellään, joten tulevat muutokset tallennetaan uuteen tiedostoon. Tästä voi olla apua tallennettaessa tiedostosta eri versioita työn edistyessä. <br><ul><li>Valitse <strong>Tiedosto</strong> &gt; <strong>Tallenna nimellä...</strong> valikosta</li>
<li>Paina <strong>Ctrl + Shift + S<br></strong></li>
</ul></li>
</ul><ul><li><strong>Tallenna kopio...</strong> - tallentaa nykyisen SVG-tiedoston tarkan kopion toisella nimellä mihin tahansa käyttäjän määrittämään paikkaan. Tämä kopio on erillinen nykyisestä työtiedostosta, jopa tallennuksen jälkeen. Sen päälle voi tallentaa valitsemalla <strong>Tallenna kopio...</strong>uudestaan valikosta.  Tästä voi olla apua tallennettaessa tiedostoa työn edistyessä. 
<ul><li>Valitse valikosta <strong>Tiedosto</strong> &gt; <strong>Tallenna kopio</strong><em>...</em></li>
<li>Paina <strong>Ctrl + Shift + Alt + S</strong></li>
</ul></li>
</ul><ul><li><strong><span>Tallenna bittikartta</span>...</strong><em> </em>- tallentaa bittikarttarenderöinnin SVG-tiedostosta tai sivulla olevista kohteista. Nykyisin renderöi vain <strong>PNG</strong>-muodossa. 
<ul><li>Valitse valikosta <strong>Tiedosto</strong> &gt; <strong>Tallenna bittikartta...</strong></li>
<li>Paina <strong>Ctrl + Shift + E</strong></li>
<li>Napsauta <strong>Tallenna asiakirja</strong><em> </em>tai <strong>valinta bittikartaksi</strong> -kuvaketta komentopalkista</li>
</ul></li>
</ul><h2>Tallenna tiedosto -ikkuna</h2>
<div><img title="FileSaveAs_1" src="_booki/inkscape/static/Inkscape-WorkingwithFiles-inkscape_013-fi.png" alt="Vektorigrafiikan tiedostomuodot" width="582" height="471"></div>
<h3>Nimi</h3>
<blockquote>
<p>Määrittelee uuden tiedostonimen.  Jos <strong>Lisää tiedostopääte automaattisesti</strong> ikkunan alaosassa on valittuna, tiedostopäätteitä ei tarvitse kirjoittaa käsin.</p>
</blockquote>
<h3><strong><span class="term">Hakemisto- ja tiedostopaneelit </span></strong></h3>
<blockquote>
<p>Ikkunan keskiosan vasemmalla puolella oleva paneeli mahdollistaa nopean pääsyn standardihakemistoihin ja kirjanmerkittyihin hakemistoihin; oikealla oleva paneeli listaa hakemistojen sisällön.</p>
</blockquote>
<h3><strong><span class="term">Tyyppi</span></strong></h3>
<blockquote>
<p>Tarkentaa <strong>tiedostomuodon</strong> tiedoston tallentamiseen.</p>
<p><strong>Inkscape SVG</strong> (oletusarvoinen tiedostotyyppi) on SVG-spesifikaation laajennus, jota Inkscape käyttää luonnollisena tiedostomuotonaan. Inkscape SVG sisältää merkintäkieltä, jolla määritellään polkutehosteiden kaltaiset erikoistehosteet, joita ei määritellä SVG-spesifikaatiossa, mutta jotka on silti tärkeää tallentaa tiedostoon. Vaikka monet SVG-sovellukset avaavat Inkscapen SVG-tiedostot, eivät tiedostot välttämättä renderöidy odotetusti noissa ohjelmissa, jos SVG-standardiin sisältymättömiä ominaisuuksia käytettiin tiedostossa. </p>
<p>Perus-SVG on standardi-SVG:tä ilman Inkscapen omia merkintöjä. Käytä perus-SVG:tä parhaaseen toimivuuteen muissa sovelluksissa, joilla tiedosto ehkä avataan.</p>
<p>Alla on lisätietoa muista Inkscapen tukemista tiedostomuodoista. </p>
</blockquote>
<h3>Usein käytetyt tiedostomuodot</h3>
<blockquote>
<h3><strong><span class="term">.svg</span></strong></h3>
<blockquote>
<p>On olemassa muutamia SVG-tiedostomuodon versioita, joita Inkscape voi käyttää:</p>
<p><strong>Inkscape svg</strong> on Inkscapen oletusarvoinen formaatti, joka pitää jokaisen muodon mahdollisimman helposti muokattavana. </p>
<p><strong>Perus-svg</strong> on suositeltu SVG-formaatti käytettäväksi Inkscapen ulkopuolella. Se on täysin yhteensopiva <strong>W3C</strong>-spesifikaation kanssa. Tässä tiedostomuodossa monet muodot (varsinkin primitiivit) muutetaan poluiksi. <br><br><strong>Adobe Illustrator -svg</strong> (<strong>Adobe Illustrator 9+</strong>) on svg-formaatti, joka on tuotu <strong>Adobe Illustrator</strong>-ohjelmasta, ja käyttää sen spesifikaatiota.  Huomaa: nämä tiedostot on nimetty loppupäätteellä <strong>.ai.svg</strong> ja Inkscape voi vain avata/tuoda niitä.</p>
</blockquote>
<p> </p>
<h3><strong><span class="term">.svgz (pakattu)</span></strong></h3>
<blockquote>
<p>Pakatut SVG-tiedostot käyttävät gzip-pakkausta. Pienempi tiedostokoko nopeampaa verkkoon lataamista varten. Inkscape voi tallentaa .svgz -tiedostot sekä <strong>Pakattu Inkscape-svg</strong> että <strong>Pakattu perus-svg </strong>muodossa.</p>
</blockquote>
<h3><strong>.pdf</strong></h3>
<blockquote>
<p>Tiedostomuoto, jonka Adobe on kehittänyt. PDF-tiedostot voivat sisältää minkä tahansa sekoituksen tekstiä, kirjasintyyppejä, kuvia ja vektorigrafiikkaa. PDF-tiedostot toimivat monissa eri ohjelmissa, käyttöjärjestelmissä ja laitteistoissa, mutta säilyttävät silti samat formaatit, taiton ja ominaisuudet, joita dokumentin luoja tahtoi käyttää.</p>
</blockquote>
<h3><strong>.xaml</strong></h3>
<blockquote>
<p><strong>EXtensible Application Markup Language</strong>. <strong>Microsoft</strong> kehitti sen määrittelemään Windows Vista -käyttöjärjestelmän graafisen käyttöliittymän.</p>
</blockquote>
<h3><strong>.png</strong></h3>
<blockquote>
<p><strong>PNG (Portable Network Graphics)</strong> on rasterikuvaformaatti, jota W3C suosittelee, ja jonka tulisi lopulta korvata <strong>GIF</strong> -kuvaformaatti. Se käyttää tappiotonta pakkausta ja tukee alphaa kuvien läpinäkyvyyttä varten.  </p>
</blockquote>
<h3>.bmp</h3>
<blockquote>
<p>Yksinkertainen <strong>rasterikuvaformaatti</strong>. BMP-tiedostot ovat pakkaamattomia, joten ne ovat isompia kuin muiden rasteriformaattien tiedostot, kuten <strong>PNG</strong> ja <strong>JPG</strong>. <em>Huomaa: Inkscape voi vain avata/tuoda BMP-tiedostoja.</em></p>
</blockquote>
<h3> .jpg, .jpeg</h3>
<blockquote>
<p>Rasteritiedostoformaatti, jota käytetään yleisesti valokuvia varten internetissä, sillä <strong>JPEG</strong> -kuvat voidaan pakata ja niistä tulee hyvin pieniä tiedostoja. Pakkausmenetelmä aiheuttaa jonkin verran yksityiskohtien menetystä, joten pakkauskerroin voidaan asettaa tiedoston koon ja laadun väliseen tasapainoon. monet digitaalikamerat tallentavat myös kuvat <strong>JPEG</strong>-formaatissa. <em>Huomaa: Inkscape voi vain avata/tuoda JPEG-tiedostoja.</em></p>
</blockquote>
<h3> .tiff</h3>
</blockquote>
<blockquote>
<blockquote>
<p>Tiff (<strong>Tagged Image File Format</strong>) on taipuisa <strong>rasterikuvaformaatti</strong>, joka on kehitetty ammattimaista painoprosessia varten. Tiff-tiedostot ovat hyvin taipuisia ja tukevat monia väriluokkia, myös alpha-kanavia. Monet pakkausmuodot ovat mahdollisia tiff-tiedostojen kanssa, kuitenkin niiden suurempi koko tekee niistä sopimattomia verkkokäyttöön. <em>Huomaa: Inkscape voi vain avata/tuoda TIFF-tiedostoja.</em> </p>
</blockquote>
</blockquote>
<blockquote>
<h3><strong><span class="term">.ps, </span><strong><span class="term">.eps, </span></strong><span class="term">.<strong>epsi</strong></span></strong></h3>
<blockquote>
<p><span class="term"><strong>PS (PostScript)</strong> on sivunkuvauskieli, jonka loi Adobe 1980-luvun alussa. Ensimmäinen ohjelmisto/laitteisto-riippumaton formaatti, joka voi sisältää tekstiä, rasterikuvia ja vektoripiirroksia. Siitä tuli nopeasti kaupallisten tulostimien tärkein kieli. Nyt se alkaa ikääntyä ja <strong>pdf</strong> korvaa sen.</span></p>
<p><span class="term"><span class="term"><strong>EPS (Encapsulated PostScript)</strong> on <strong>ps</strong>-tiedostoformaatin osa, joka siirtää graafisia kuvia eri ohjelmien välillä. EPS-tiedostot sisältävät PostScript-koodia ja mahdollisen esikatselukuvan <strong>TIFF</strong>, <strong>WMF</strong>, <strong>PICT</strong> tai <strong>EPSI</strong> -formaatissa.</span></span></p>
<p><span class="term"><span class="term"><strong>EPSI (Encapsulated PostScript Interchange)</strong> on <strong>rasterikuvaformaatti</strong>, jota käytetään esikatselukuvana <strong>EPS</strong>-tiedostoista. Sisältää vain 7-bittistä ASCII-dataa, jota voidaan käyttää alueilla, jotka eivät tue <strong>TIFF</strong>, <strong>WMF</strong> tai <strong>PICT</strong> -formaatteja.</span></span></p>
</blockquote>
<h3>.dxf</h3>
<blockquote>
<p>Kaksiulotteinen ja kolmiulotteinen grafiikkatiedostoformaatti, jonka Autodesk kehitti AutoCAD -järjestelmää varten. Nyt käytännössä kaikki PC:llä toimivat CAD-järjestelmät tukevat sitä. DXF on standardi tiedostoformaatti teknisten piirrosten tekemiseen koneenrakennus- ja rakennusteollisuudessa. <em>Huomaa: Inksape voi vain tallentaa DXF-tiedostoja.</em></p>
</blockquote>
<h3>.xcf</h3>
<blockquote>
<p>Luonnollinen formaatti GIMP -kuvankäsittelyohjelmalle.  Hyvin taipuisat XCF-tiedostot voivat sisältää alpha-kanavia, läpinäkyvyyttä, polkuja, nykyisen valinnan ja tasoja (jotka pidetään tallennettaessa Inkscapesta). <em>Huomaa: Inksape voi vain tallentaa XCF-tiedostoja.</em></p>
</blockquote>
<h3>.gif</h3>
<blockquote>
<p>Rasterikuvaformaatti, joka on rajoitettu 256:een väriin. GIF-tiedostot ohittavat tämän rajoituksen kustomoimalla omat palettinsa sopimaan kuvan vaatimiin väreihin. GIF-formaattia käytetään usein internetissä logoja ja animoituja logoja varten, sillä se on pienikokoinen ja siihen voi lisätä läpinäkyvyyttä (GIF-tiedostot voivat sisältää monta kuvaa, mikä mahdollistaa perusanimoinnin katsottaessa verkkoselaimen kautta). <em>Huomaa: Inksape voi vain avata/tuoda GIF-tiedostoja.</em></p>
</blockquote>
<h3>.zip</h3>
<blockquote>
<p>(Compressed <span class="application">Inkscape</span> <span class="emphasis">SVG</span> with Media). Tämä vaihtoehto tallentaa piirroksen <span class="application">Inkscape</span> <strong>SVG</strong> -tiedostona ja pakkaa sen sitten kaikkien linkitetyiden grafiikkatiedostojen kanssa ZIP-tiedostona. Tuloksena olevaa pakattua tiedostoa Inkscape ei voi lukea, mutta kun se on purettu Inkscape voi avata SVG-tiedoston. <span class="application"> <em>Huomaa: Inkscape voi vain tallentaa ZIP-tiedostoja.</em> </span></p>
</blockquote>
</blockquote></div><ul Class="menu-goes-here"><li Class="booki-section">INKSCAPEN KÄYTTÖOHJE</li><li><a href="/inkscape/index">INKSCAPE-OHJE</a></li>
<li><a href="/inkscape/ch002_svg">SVG-VEKTORIGRAFIIKKA</a></li>
<li Class="booki-section">ASENNUS</li><li><a href="/inkscape/ch004_asennus-windowsiin">ASENNUS WINDOWSIIN</a></li>
<li Class="booki-section">PERUSTEET</li><li><a href="/inkscape/ch006_kayttoliittyma">KÄYTTÖLIITTYMÄ</a></li>
<li><a href="/inkscape/ch007_tiedostojen-kaytto">TIEDOSTOJEN KÄYTTÖ</a></li>
<li Class="booki-section">PIKAOPAS</li><li><a href="/inkscape/ch009_kuvakkeiden-luominen">KUVAKKEIDEN LUOMINEN</a></li>
<li Class="booki-section">TYÖKALULAATIKKO</li><li><a href="/inkscape/ch011_valinta">VALINTA</a></li>
<li><a href="/inkscape/ch012_solmu">SOLMU</a></li>
<li><a href="/inkscape/ch013_muokkaus">MUOKKAUS</a></li>
<li><a href="/inkscape/ch014_zoomaus">ZOOMAUS</a></li>
<li><a href="/inkscape/ch015_suorakulmio">SUORAKULMIO</a></li>
<li><a href="/inkscape/ch016_kolmiulotteinen-laatikko">KOLMIULOTTEINEN LAATIKKO</a></li>
<li><a href="/inkscape/ch017_ellipsi">ELLIPSI</a></li>
<li><a href="/inkscape/ch018_tahti">TÄHTI</a></li>
<li><a href="/inkscape/ch019_spiraali">SPIRAALI</a></li>
<li><a href="/inkscape/ch020_lyijykyna">LYIJYKYNÄ</a></li>
<li><a href="/inkscape/ch021_kuulakarkikyna">BÉZIER</a></li>
<li><a href="/inkscape/ch022_kalligrafia">KALLIGRAFIA</a></li>
<li><a href="/inkscape/ch023_pyyhekumi">PYYHEKUMI</a></li>
<li><a href="/inkscape/ch024_sankotaytto">SANKOTÄYTTÖ</a></li>
<li><a href="/inkscape/ch025_teksti">TEKSTI</a></li>
<li><a href="/inkscape/ch026_liitin">LIITIN</a></li>
<li><a href="/inkscape/ch027_liukuvari">LIUKUVÄRI</a></li>
<li><a href="/inkscape/ch028_pipetti">PIPETTI</a></li>
<li Class="booki-section">POLUT</li><li><a href="/inkscape/ch030_muuta-polkua">MUUTA POLKUA</a></li>
<li Class="booki-section">TEKSTI</li><li><a href="/inkscape/ch032_tekstin-tyyli">TEKSTIN TYYLI</a></li>
<li><a href="/inkscape/ch033_tekstin-efektit">TEKSTIN EFEKTIT</a></li>
<li><a href="/inkscape/ch034_teksti-ja-polut">TEKSTI JA POLUT</a></li>
<li Class="booki-section">USEAMMAN OBJEKTIN OPERAATIOT</li><li><a href="/inkscape/ch036_kopioi-kloonaa-ja-monista">KOPIOI, KLOONAA JA MONISTA</a></li>
<li><a href="/inkscape/ch037_leikkaus-ja-peitteet">LEIKKAUS JA PEITTEET</a></li>
<li Class="booki-section">KOHTEIDEN SIJOITTELU</li><li><a href="/inkscape/ch039_sijoittelu">SIJOITTELU</a></li>
<li><a href="/inkscape/ch040_jaa-ja-tasaa">JAA JA TASAA</a></li>
<li Class="booki-section">KOHTEIDEN JÄRJESTELY</li><li><a href="/inkscape/ch042_tasot">TASOT</a></li>
<li><a href="/inkscape/ch043_ryhmittely">RYHMITTELY</a></li>
<li Class="booki-section">KOHTEIDEN TYYLI</li><li><a href="/inkscape/ch045_tyyli">TYYLI</a></li>
<li><a href="/inkscape/ch046_taytto-ja-viiva">TÄYTTÖ JA VIIVA</a></li>
<li Class="booki-section">POLKUTEHOSTE</li><li><a href="/inkscape/ch048_polkutehosteet">POLKUTEHOSTEET</a></li>
<li><a href="/inkscape/ch049_hammasrattaat">HAMMASRATTAAT</a></li>
<li><a href="/inkscape/ch050_muoto-polkua-pitkin">MUOTO POLKUA PITKIN</a></li>
<li Class="booki-section">SVG-SUODATTIMET</li><li><a href="/inkscape/ch052_suodattimet">SUODATTIMET</a></li>
<li Class="booki-section">ASETUKSET</li><li><a href="/inkscape/ch054_varinhallinta">VÄRINHALLINTA</a></li>
<li Class="booki-section">LIITTEET</li><li><a href="/inkscape/ch056_oppaasta">KÄYTTÖOHJEESTA</a></li>
<li><a href="/inkscape/ch057_lisenssi">LISENSSI</a></li>
</ul>