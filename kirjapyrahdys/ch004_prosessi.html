<div id="main-content"><h1>Prosessi</h1>
<div id="content">
<p>Kirjapyrähdys on hämmästyttävän kevyt prosessi. Osa tästä johtuu Bookin käytöstä. Booki auttaa meitä rakentamaan kirjapyrähdyksen ympärilleen ilman kovinkaan suuria kustannuksia, mikä antaa ihmisten keskittyä tärkeisiin tehtäviin - varsinkin varsinaiseen kirjoittamiseen. Kuitenkaan teknologian tarjoaminen ei ole koko tarina. Kirjapyrähdykset ovat kehittyvä sosiaalinen metodologia, Booki on paras alusta sen käyttöön tässä viitekehyksessä.</p>
<h2>Sitoumuksen hankkiminen</h2>
<p>Ensin jonkun tulee päättää, että jostain aiheesta täytyy järjestää kirjapyrähdys.</p>
<p>Tässä vaiheessa projektin johtajan/aloittajan täytyy päättää:</p>
<ul><li>Voitko käyttää FLOSS Manuals -järjestelmää (sitä voidaan käyttää vain avointen ohjelmien dokumentoimiseen)?</li>
<li>Onko lopputulos sitoutumisen arvoinen? Kirjapyrähdys tuottaa yleensä 160-250 sivua tekstiä. Tämä ei ole tarpeeksi jonkin projektin kaikkia dokumentaatiotarpeita varten. Joissain tapauksissa projektin johtajien täytyy valmistautua valitsemaan kapea aihe esisuunnitteluvaiheessa ja välttämään tehtävän leviämistä suuremmaksi. Heidän täytyy olla yhteisymmärryksessä ollakseen tyytyväisiä projektin lopputulokseen.</li>
<li>Kuka ottaa osaa, kuka ottaa vastuun? Jos projektissa on tiettyjä tunnistettavia johtajia (joilla voi olla viralliset tai epäviralliset roolit), heidän henkinen tukensa on erittäin hyödyllistä. Tällaisten johtajien tuki varmistaa, että muut ottavat projektin vakavasti ja järjestävät aikaa osanottoon. Kuitenkin voit päättää dokumentoida ohjelman ilman "virallisen" tiimin yhteistyötä. Kuka tahansa voi kirjoittaa dokumentaatiota, jota ei ole tarpeeksi maailmassa - miksi toimia sen kirjoittamisen portinvartijana?</li>
<li>Kuinka paljon aikaa ja rahaa tarvitaan? Kulut voidaan pitää matalina monilla eri tavoilla, mutta järjestön tulisi olla valmis kuluttamaan jonkin verran rahaa.</li>
<li>Kuka voi ylläpitää opasta? On demoralisoivaa tehdä hieno kirja ja antaa sen muuttua käyttökelvottomaksi vuodessa, koska kukaan ei päivitä sitä.</li>
</ul><h2>Ennakkosuunnittelu</h2>
<p>Ennakkosuunnittelu kestää 2-4 viikkoa. Siihen osallistuu yleensä muutamia ihmisiä intensiivisesti (joskus kymmenisen ihmistä), mutta ideoita voidaan saada myös suuremmalta yhteisöltä.</p>
<h2>Kirjapyrähdys</h2>
<p>Kirjapyrähdys on tämän kirjan keskeisin aihe. Vaikka tarjoamme mahdollisimman paljon opastusta, sinun tulisi huomata, että:</p>
<ul><li>Jokainen kirjapyrähdys on erilainen. Johtajalla täytyy olla valtavan paljon joustavuutta, sekä kykyä kuunnella osallistujia ja löytää nopeita ratkaisuja.</li>
<li>Kirjapyrähdykset ovat yhä uusi ilmiö. Vaikka niitä kaikkia on pidetty menestyksenä, kokeilemme aina tapoja tehdä niistä vielä parempia.</li>
<li>Et koskaan tiedä, millainen ihmisiin perustuva prosessi on, ennen kuin olet itse kokenut sen - ja ehkä kokenut sen muutaman kerran.</li>
<li>Positiivisen ilmapiirin ylläpitäminen ja ihmisten päästäminen kotiin hyvillä mielin on tärkeämpää kuin asioiden tekeminen "oikein." Ole tyytyväinen mihin tahansa saamaasi lopputulokseen - se on luultavasti kuitenkin parempi, kuin mitä kukaan odotti!</li>
</ul><h2>Kirjapyrähdyksen jälkeiset tehtävät</h2>
<p>Vaikka kirjapyrähdys ei ole niin kaoottinen ja sekava tapahtuma kuin monet voisivat kuvitella, lopputuloksena olevaa kirjaa voidaan aina parannella. Siinä voi olla aukkoja sekä päällekkäistä materiaalia, jonka kirjoittivat eri ihmiset, jotka eivät ymmärtäneet tekevänsä päällekkäistä työtä. Kirjan terminologia, tyyli ja näkökulma voivat vaatia harmonisointia, jotta teksti tuntuu sujuvalle. Ja joskus kirjan osia täytyy järjestellä uudestaan.</p>
<p>Jos tämä tapahtuu, niin yleensä kirjapyrähdyksen osanottajilla on energiaa tehdä nämä korjaukset viikossa tai parissa kirjapyrähdyksen jälkeen, ja heidän innostustaan tulisi käyttää tämän tekemiseen.</p>
<p>Pitkällä tähtäimellä projektin tulisi nimittää joku ylläpitäjäksi, joka tarkastaa kirjan parin kuukauden välein nähdäkseen, onko jokin asia vanhentunut tai olisiko hyödyllistä lisätä uutta materiaalia. Tämä ylläpitäjä voi pyytää kirjapyrähdyksen osanottajia ja muita lisäämään materiaalia. Jossain vaiheessa voi olla tarpeen tehdä suuri päivitys uudessa kirjapyrähdyksessä.</p>
</div></div><ul Class="menu-goes-here"><li Class="booki-section">JOHDANTO</li><li><a href="/kirjapyrahdys/index">JOHDANTO</a></li>
<li Class="booki-section">FILOSOFIA</li><li><a href="/kirjapyrahdys/ch003_paamaara">PÄÄMÄÄRÄ</a></li>
<li><a href="/kirjapyrahdys/ch004_prosessi">PROSESSI</a></li>
<li><a href="/kirjapyrahdys/ch005_yhteisot">YHTEISÖT</a></li>
<li Class="booki-section">SUUNNITTELU</li><li><a href="/kirjapyrahdys/ch007_suunnittelu">SUUNNITTELU</a></li>
<li Class="booki-section">KYSYMYKSET</li><li><a href="/kirjapyrahdys/ch009_roolit">ROOLIT</a></li>
<li><a href="/kirjapyrahdys/ch010_aikataulu">AIKATAULU</a></li>
<li><a href="/kirjapyrahdys/ch011_budjetti">BUDJETTI</a></li>
<li><a href="/kirjapyrahdys/ch012_paikka">PAIKKA</a></li>
<li><a href="/kirjapyrahdys/ch013_tyokalut">TYÖKALUT</a></li>
<li><a href="/kirjapyrahdys/ch014_etaosallistuminen">ETÄOSALLISTUMINEN</a></li>
<li Class="booki-section">VINKKEJÄ</li><li><a href="/kirjapyrahdys/ch016_annen-vinkit">ANNEN VINKIT</a></li>
<li><a href="/kirjapyrahdys/ch017_adamin-vinkit">ADAMIN VINKIT</a></li>
<li Class="booki-section">TEKIJÄT</li><li><a href="/kirjapyrahdys/ch019_tekijat">TEKIJÄT</a></li>
</ul>