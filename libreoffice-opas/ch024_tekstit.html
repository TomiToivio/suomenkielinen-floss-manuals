<div id="main-content"><h1>Tekstit</h1>
<p>Tämä ohje sisältää perusteet tekstin luomisesta ja muokkaamisesta Draw- ja Impress-ohjelmissa. Tekstiä voi luoda ja muokata näissä ohjelmissa usealla eri tavalla, joista tässä ohjeessa esitellään:</p>
<ul><li>Teksti-työkalupalkki</li>
<li>Grafiikkatyylit-ikkuna</li>
<li>Fonttipaja ja Fonttipajan galleria -työkalut.</li>
</ul><p>Kun tekstiä muotoillaan Teksti-työkalupalkin avulla, muotoilut vaikuttavat ainoastaan työstettyyn kohtaan. Grafiikkatyylit-ikkunan avulla voi vaikuttaa jonkin tekstitason muotoiluihin koko asiakirjan laajuisesti, joten sillä voi esimerkiksi muuttaa kerralla kaikkien väliotsikoiden tyylin. Grafiikkatyylit-ikkunassa voi myös muokata muotoilujen asetuksia. Fonttipajan ja Fonttipajan gallerian toiminnot sopivat graafisten tekstielementtien kuten logojen luomiseen.</p>
<p>Tekstiä voi kirjoittaa asiakirjapohjalle tai jonkin toisen objektin päälle. Kirjoitusvaiheessa ohjelma muotoilee tekstin oletusasetusten mukaisesti.</p>
<p>Muokataksesi asetuksia etukäteen, toimi näin:</p>
<ol><li>Valitse ylävalikosta <strong>Muotoilu &gt; Fontti...</strong> tai muu haluamasi muotoiluvalikko.</li>
<li>Valitse valikosta haluamasi muotoilut ja napsauta <strong>OK</strong>.</li>
</ol><p>Muotoiluja voi muokata myös kirjoitusvaiheen jälkeen Teksti-työkalupalkin, Grafiikkatyylien tai Fonttipajan avulla. Kirjoitusvaiheen jälkeinen muotoilu on usein parempi vaihtoehto visuaalisen ilmeen tarkkaan työstämiseen, joten tässä ohjeessa keskitytään pääasiallisesti siihen.</p>
<p> </p>
<p> </p>
<hr><p> </p>
<h2>Uuden tekstin kirjoittaminen</h2>
<ol><li>Napsauta alavalikon <strong>Teksti</strong>-kuvaketta kerran:   <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-tekstipainike-20alavalikossa_3-fi.png" alt="tekstipainike alavalikossa_3.png" width="244" height="69"></li>
<li>Vie hiiren osoitin asiakirjassa kohtaan, josta haluat aloittaa kirjoittamisen ja kaksoisnapsauta. Näytölle ilmestyy uusi tekstiruutu.</li>
<li>Kirjoita haluamasi teksti.</li>
<li>Palataksesi aiemmin luomaasi tekstiruutuun vie osoitin sen sisälle ja kaksoisnapsauta.</li>
</ol><p> </p>
<hr><h2>Fontin ja tekstin muotoilu Teksti-työkalupalkin avulla</h2>
<p><br><br>Teksti-työkalupalkin avulla tehdyt muotoilut vaikuttavat ainoastaan työstettyyn kohtaan.</p>
<ol><li>Mikäli Teksti-työkalupalkki ei ole näkyvissä, napsauta ruudun alareunassa näkyvästä valikosta<strong>Teksti</strong>-kuvaketta:  <br><img src="http://fi.flossmanuals.net/kirjoita/libreoffice/_draft/_v/1.0/static/t-tekstitpainike-fi.gif" alt="tekstitpainike.gif" width="25" height="24"></li>
<li>Valitse teksti, jota haluat muotoilla.</li>
<li>Napsauta haluamasi muotoilutoiminnon kuvaketta (ks. kuva alla).</li>
</ol><h3>Teksti-työkalupalkin toiminnot <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-tekstipalkki_2-fi.png" alt="tekstipalkki_2.png" width="599" height="100"></h3>
<p>A. Fonttityyli  <br>B. Fontin koko  <br>C. Lihavointi, kursivointi, alleviivaus ja varjostus  <br>D. Tekstin tasaus: vasen, keskitetty, oikea, molemmat reunat tasattu  <br>E. Rivivälin suurentaminen ja tihentäminen  <br>F. Riviväli 1, riviväli 1,5 ja riviväli 2  <br>G. Luettelomerkit  <br>H. Fonttikoon kasvattaminen ja pienentäminen  <br>I. Fonttiasetukset: avaa ikkuna fonttiasetusten muokkaamista varten  <br>J. Kappaleen asetukset: avaa ikkuna kappaleen asetusten muokkaamista varten   <br>K. Fontin väri</p>
<p> </p>
<hr><h2>Fontin ja tekstin muotoilu Grafiikkatyylit-ikkunan avulla</h2>
<p>Grafiikkatyylit-ikkunaa voi käyttää jonkin tekstitason muotoiluun koko asiakirjan laajuisesti, vaikkapa kaikkien väliotsikoiden tyylin vaihtamiseen. Grafiikkatyylit-ikkunassa voi myös muokata muotoilujen asetuksia.</p>
<p>Tässä esimerkissä muotoillaan Otsikko2-tason tekstille varjostus.</p>
<p> <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-varjo-fi.png" alt="varjo.png" width="240" height="140"></p>
<ol><li>Saadaksesi Grafiikkatyylit-ikkunan näkyviin paina <strong>F11</strong>-näppäintä tai valitse <strong>Muotoile &gt; Tyylit ja muotoilu</strong>.  <br>Näytölle avautuu <strong>Tyylit ja muotoilut</strong> -valikko:  <br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-tyylitjamuotoilu-fi.png" alt="tyylitjamuotoilu.png" width="300" height="451"></li>
<li>Valitse <strong>Tyylit ja muotoilut</strong> -valikosta se tekstitaso, johon haluat vaikuttaa. Vaikuttaaksesi Otsikko2-tason tekstielementteihin vie osoitin <strong>Otsikko2</strong>-sanan päälle ja napsauta hiirellä ensin vasemman- ja sitten oikeanpuoleista painiketta.</li>
<li>Valitse avautuvasta valikosta <strong>Muuta...</strong>   <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-muuta-fi.gif" alt="muuta.gif" width="269" height="128">   <br><br>Näytölle aukeaa Grafiikkatyylit-ikkuna.</li>
<li>Valitse <strong>Varjostus</strong>-välilehti: <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-varjostus_1-fi.png" alt="varjostus_1.png" width="515" height="400"></li>
<li>Napsauta <strong>Varjostus</strong>-välilehdeltä <strong>Käytä varjoa</strong> -valintaruutua.</li>
<li>Määritä varjon sijainti suhteessa tekstiin napsauttamalla jotakin <strong>Sijainti</strong>-laatikon valintanapeista.</li>
<li>Määritä varjon etäisyys tekstistä, väri sekä läpinäkyvyys.</li>
<li>Tehtyäsi valinnat napsauta <strong>OK</strong>-painiketta.  </li>
</ol><p> </p>
<p><strong>HUOM.</strong> Voit käyttää useimpia Grafiikkatyylit-ikkunan välilehtiä myös yksittäisten tekstielementtien muotoiluun:</p>
<ol><li>Maalaa hiirellä aktiiviseksi teksti, jota haluat muokata.</li>
<li>Napsauta hiiren oikeanpuoleista painiketta tai valitse ylävalikosta <strong>Muotoilu</strong>. Näytölle avautuu valikko, josta voit valita haluamasi Grafiikkatyylit-ikkunan välilehden:  <br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-Screen_shot_2010_10_13_at_12-10-03_PM-fi.png" alt="Screen_shot_2010_10_13_at_12.10.03_PM.png" width="198" height="390"></li>
</ol><p>Uusien tekstimuotoilujen kokeileminen on Draw'ssa ja Impressissä helppoa, sillä useimmat grafiikkatyylit-ikkunan välilehdistä toimivat samojen periaatteiden mukaisesti kuin <strong>Varjostus</strong>-välilehti.<strong> Teksti</strong>-välilehti poikkeaa periaatteiltaan muista, sillä se muokkaa tekstin lisäksi sen taustalla olevaa objektia. Tämän vuoksi <strong>Teksti</strong>-välilehti esitellään lyhyesti seuraavassa.</p>
<p> </p>
<hr><h2>Tekstin asemoiminen Grafiikkatyylit-ikkunan avulla</h2>
<p><strong>Teksti</strong>-välilehden avulla tekstin voi asemoida tekstiruudun sisällä sekä suhteessa muuhun teksti- tai kuvaelementtiin. Mikäli tekstiä kirjoitetaan toisen objektin päälle, se asettuu oletusasetuksena objektin keskelle ja voi laajeta objektin rajojen ulkopuolelle. Näitä asemointimuotoiluja voi muuttaa <strong>Teksti</strong>-välilehden avulla seuraavasti:</p>
<ol><li>Avaa <strong>Teksti</strong>-välilehti joko yksittäisen tekstin tai jonkin tekstitason muokkaamista varten.</li>
<li>Valitse haluamasi asettelut välilehdeltä (ks. kuva alla).</li>
<li>Napsauta lopuksi <strong>OK</strong>.</li>
</ol><p> </p>
<h3>Teksti-välilehden toiminnot   <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-grafiikkatyylitasemointi_2-fi.png" alt="grafiikkatyylitasemointi_2.png" width="512" height="400"></h3>
<p><strong>A. </strong><strong>Teksti</strong>-valintapainikkeet asemoivat tekstin suhteessa tekstiruutuun tai johonkin toiseen objektiin tai mukauttavat tekstiruudun tai objektin tekstiin.  <br><br><strong>    Sovita leveys tekstiin</strong>: muuta tekstiruutu tai objekti tekstin levyiseksi.  <br><strong>    Sovita korkeus tekstiin</strong>: muuta tekstiruutu tai objekti tekstin korkuiseksi.  <br><strong>    Sovita kehykseen</strong>: muuta teksti objektin kokoiseksi.  <br><strong>    Sovita ääriviivaan</strong>: muuta tekstin tavutusta niin, että teksti mukautuu objektin ääriviivoihin.  <br><strong>    Rivitä teksti kuviossa</strong>: muuta tekstin rivitystä niin, että se myötäilee kuviota.  <br><strong>    Muuta kuvion koko tekstille sopivaksi</strong>: muuta kuvion muotoa niin, että se myötäilee tekstiä.  <br><strong></strong></p>
<p><strong>B. Väli reunoihin</strong>: määritä tekstin etäisyys tekstiruudun reunoista tai objektista.</p>
<p><br><strong>C. Tekstin ankkuri</strong>: asemoi teksti suhteessa valittuun objektin kohtaan. <strong>   <br>    Täysi leveys</strong>: asemoi tekstin siten, että se kattaa objektin koko leveyden.</p>
<p><strong>Teksti</strong>-välilehden toiminnoista on käytettävissä yleensä vain osa riippuen mm. työstettävän asiakirjan ominaisuuksista.</p>
<p>Mikäli <strong>Teksti</strong>-välilehdellä tehdyt muotoilut eivät tule automaattisesti näkyviin asiakirjassa, työstetyn tekstiruudun reunojen liikuttaminen saattaa aktivoida muotoilut. </p>
<p> </p>
<hr><h2>Fonttipaja ja fonttipajan galleria <br><br></h2>
<p>Fonttipajan ja Fonttipajan gallerian toiminnoilla voi luoda graafisia tekstielementtejä esimerkiksi logoja varten.</p>
<h3>Valmiiden galleriamuotoilujen käyttö</h3>
<ol><li>Avaa Fonttipajan galleria napsauttamalla ohjelman alavalikosta  <br><strong>Fonttipajan galleria</strong> -kuvaketta:  <br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-galleriapainike_1-fi.png" alt="galleriapainike_1.png" width="34" height="35"><br>Näytölle avautuu valikoima Fonttipaja-tyylejä.</li>
<li>Napsauta ensin haluamaasi tyyliä ja sitten <strong>OK</strong>. Asiakirjaan ilmestyy valitsemasi tyylin mukainen teksti ”Fontwork”.</li>
<li>Kirjoita näppäimistöllä haluamasi teksti. Kirjoittamasi teksti näkyy valkopohjaisessa kentässä, jossa on oletuksena teksti ”Fontwork”. Poista Fontwork-sana kentästä: <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-flossprojekti-20screencap-20fontwork_2-fi.png" alt="flossprojekti screencap fontwork_2.png" width="387" height="214"></li>
<li>Paina<strong> Esc </strong>tai vie hiiren osoitin elementin ulkopuolelle ja napsauta. Fontwork-sanan tilalle ilmestyy kirjoittamasi teksti.</li>
<li>Muokkaa elementin kokoa liikuttamalla elementtiä ympäröiviä sinisiä neliöitä.</li>
<li>Raahaa elementti haluamaasi kohtaan.  </li>
</ol><p> </p>
<h3>Fonttipajan elementtien muotoilu</h3>
<p>Fonttipajan gallerian valmiita elementtejä on mahdollista jatkokäsitellä itse seuraavasti: </p>
<ol><li>Luo uusi tekstielementti valitsemalla muokattavaksi sopiva pohja Fonttipajan galleriasta ja kirjoita elementin tekstikenttään haluamasi teksti. Näytölle avautuu Fonttipaja-ikkuna.</li>
<li>Tee haluamasi muotoilut käyttäen Fonttipaja-palkin toimintoja (ks. kuva alla).  <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-flossprojektifontworkkakkonen-fi.png" alt="flossprojektifontworkkakkonen.png" width="266" height="166"></li>
</ol><h3>  </h3>
<p> </p>
<h3>Fonttipaja-palkin toiminnot</h3>
<p> <img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-fonttipaja_2-fi.png" alt="fonttipaja_2.png" width="565" height="288"></p>
<p>A. Fonttipajan galleria: vaihda toiseen galleriasta löytyvään tyyliin.  <br>B. Muodot: vaihda tekstielementin muotoa alasvetovalikosta.  <br>C. Sama kirjainten korkeus: tee pienistä ja suurista kirjaimista yhtä korkeita.  <br>D. Tasaus: tasaa teksti vasemman reunan mukaan, keskitetysti, oikean reunan mukaan, molempien reunojen mukaan tai venyttäen.  <br>E. Merkkien välit: tihennä tai harvenna merkkiväliä.</p>
<p>Tekstielementin muotoiluun voi samanaikaisesti käyttää yläpalkin tekstin kokoa, väriä ja reunaviivoja muokkaavia toimintoja:  <br><br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-flossprojektifontworknelonen-fi.png" alt="flossprojektifontworknelonen.png" width="436" height="58"></p>
<p><br><strong>HUOM.</strong> Draw-ohjelmassa tekstiä voi muotoilla kuten muitakin kuvioita, esimerkiksi 3D-asetukset-työkalulla.</p>
<p> </p>
<p>Mikäli Fonttipajan gallerian valmiita tyylejä ei haluta käyttää, niiden sijasta voi muokata tavallista tekstiruutua Fonttipaja-työkalulla seuraavasti:</p>
<ol><li>Vie kursori sen tekstiruudun reunan päälle, jossa olevaa tekstiä haluat muokata.</li>
<li>Kaksoisnapsauta hiiren oikealla painikkeella ja valitse avautuvasta alasvetovalikosta<strong> Fonttipaja</strong>. Avautuva ikkuna sisältää laajan valikoiman muotoilutoimintoja:  <br><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-DrawTekstit-fonttipaja_viim_kaks-fi.png" alt="fonttipaja_viim_kaks.png" width="306" height="560"></li>
</ol><p>Voit käyttää Fonttipajaa mm. tekstin kaarevuuden, asemoinnin sekä tekstin pysty- ja vinovarjostuksen luomiseen.</p></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>