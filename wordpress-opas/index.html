<div id="main-content"><h1>WordPress</h1>
<p><strong>WordPress</strong> on sisällönhallintajärjestelmä (englanniksi "Content Management System" tai "CMS") ja bloggaustyökalu. <strong>Blogi</strong> (englannin sanoista "web-log") on verkossa oleva lehti, päiväkirja tai mielipidepalsta, joka esitetään verkkosivun muodossa. Yleensä yksi tai useampi kirjoittaja (<strong>bloggaaja</strong>) lisää uutta sisältöä verkkosivun yläosaan melko säännöllisesti. WordPress on maailman suosituin blogausohjelmisto.</p>
<p>Monet yritykset käyttävät WordPress-järjestelmää omien verkkosivujen alustana ja siihen käyttöön WordPress sopii myös erinomaisesti. WordPress sopii ilmaisten avoimen lähdekoodin laajennuksien avulla myös sosiaaliseksi mediaksi, wikiksi, verkkokaupaksi, keskustelupalstaksi tai näiden yhdistelmäksi. Se on luultavasti monipuolisin olemassaoleva sisällönhallintajärjestelmä. </p>
<p>Mihin WordPress ei sovi? Joissain tapauksissa voi olla sopivampaa valita tiettyyn asiaan erikoistunut avoimen lähdekoodin ohjelmisto erilaisten WordPressin laajennosten sijasta. Jos tahdotaan pelkkä keskustelupalsta, voi esimerkiksi <a title="StatusNet" href="http://www.mybb.com/">MyBB</a> olla sopivampi vaihtoehto. Pelkästään kevyttä wikiä tarvittaessa <a title="StatusNet" href="https://www.dokuwiki.org/dokuwiki">Dokuwiki</a> voi olla sopiva vaihtoehto. Paljon yksittäistä artikkelia tai sivua pidempien kirjojen tai oppaiden kirjoittamiseen sopii <a title="StatusNet" href="http://www.sourcefabric.org/en/booktype/">Booktype</a>. Haettaessa sosiaalista mediaa voi <a title="StatusNet" href="http://status.net/">StatusNet</a> olla kehittynein avoimen lähdekoodin vaihtoehto. WordPress lienee kuitenkin monipuolisin ja helpoimmin laajennettava yleiskäyttöinen julkaisujärjestelmä.</p>
<p> </p>
<p align="center"> </p>
<p align="center"><img src="http://fi.flossmanuals.net/kirjoita/wordpress/_draft/_v/1.0/static/wordpress-logo-stacked-rgb.png" alt="WordPressin logo" width="499" height="310"></p>
<p>On kaksi tapaa, joilla voit ottaa WordPressin käyttöön:</p>
<ul><li>Rekisteröi käyttäjätunnus WordPress.com -sivustolla.</li>
<li>Asenna oma WordPress -ohjelma palvelimelle, jota voit käyttää.</li>
</ul><h2>Wordpress.com</h2>
<p>Ensimmäinen vaihtoehto on helpompi. WordPress ylläpitää omaa verkkosivustoaan, joka tarjoaa ilmaisia bloggaustilejä ja nykyisin jopa 3GB varastotilaa mediatiedostoillesi. Luodaksesi oman tunnuksen sinun täytyy vain mennä WordPress.com-sivustolle ja luoda se:</p>
<p><a title="StatusNet" href="http://wordpress.com/signup/">http://wordpress.com/signup/</a></p>
<p>Monimutkaisempaa asennusta varten tarvitset kuitenkin omalle palvelimelle asennetun WordPressin. Ilmaiseen WordPress.com-blogiin ei voi vapaasti asentaa lisäosia eikä teemoja. Lisäksi blogin koodia ei voi muokata. Kaikkien WordPressin hienouksien käyttö vaatii sen asentamista omalle palvelimelle. </p>
<h2>Oma asennus</h2>
<p>Jos tahdot muutella WordPressin asetuksia, voit valita toisen vaihtoehdon ja asentaa WordPressin itse.</p>
<p>Jos päätät perustaa oman WordPress-sivuston, niin muista säännöllisesti päivittää WordPress uusimpaan versioon, jotta se säilyy tietoturvallisena. WordPress-asennuksia on valtavia määriä eri puolilla verkkoa, joten tietokonerikolliset ajavat jatkuvasti automaattisia ohjelmia, jotka etsivät päivittämättömiä ja haavoittuvia WordPress-asennuksia. WordPressin, lisäosien ja teemojen säännöllinen päivittäminen pitää blogisi turvattuna ja konnat kurissa.</p>
<p>Tähän on kaksi vaihtoehtoa:</p>
<p><strong>1) Automaattinen asennus (Fantastico / Intrallatron tms)</strong><br>Nykyaikaisissa webhotelleissa WordPress on vakiovaruste ja sen voi asentaa muutamalla napin painalluksella. </p>
<p><strong>2) Asenna WordPress itse</strong></p>
<p>Tätä toista vaihtoehtoa ei suositella, mikäli sinulla ei ole kokemusta ohjelmien asentamisesta palvelimelle. Ainoa tuki toiselle vaihtoehdolle on virallinen keskustelufoorumi, virallista tukitiimiä ei ole olemassa.</p>
<p>Ohjelman voi ladata sivulta: <a title="StatusNet" href="http://wordpress.org/">http://wordpress.org/download/</a></p>
<p>Lue ohjeet huolellisesti. WordPress vaatii palvelimen, jolle on asennettu PHP-ohjelmointikieli ja MySQL-tietokanta. Tarvitset MySQL-käyttäjätunnuksen, tietokannan nimen ja salasanan asentaaksesi WordPressin. Näitä voit kysyä palvelimesi ylläpitäjältä. </p></div><ul Class="menu-goes-here"><li Class="booki-section">Perusteet</li><li><a href="/wordpress-opas/index">Johdanto</a></li>
<li><a href="/wordpress-opas/ch002_mika-on-blogi">Mikä on blogi?</a></li>
<li Class="booki-section">Wordpress.com</li><li><a href="/wordpress-opas/ch004_wordpresscom">Wordpress.com</a></li>
<li Class="booki-section">Asennus</li><li><a href="/wordpress-opas/ch006_wordpressin-asentaminen">Suomenkielisen WordPressin asentaminen</a></li>
<li Class="booki-section">Peruskäyttö</li><li><a href="/wordpress-opas/ch008_kirjautuminen-wordpressiin">Kirjautuminen Wordpressiin</a></li>
<li><a href="/wordpress-opas/ch009_lisaa-artikkeli">Lisää artikkeli</a></li>
<li><a href="/wordpress-opas/ch010_kuvien-lisaaminen">Kuvien lisääminen</a></li>
<li><a href="/wordpress-opas/ch011_linkkien-lisaaminen">Linkkien lisääminen</a></li>
<li><a href="/wordpress-opas/ch012_valikot">Valikot</a></li>
<li Class="booki-section">Video</li><li><a href="/wordpress-opas/ch014_liita-sulautettu-video-youtube">Liitä sulautettu video (Youtube)</a></li>
<li><a href="/wordpress-opas/ch015_liita-video">Liitä video</a></li>
<li Class="booki-section">Äänipodcast</li><li><a href="/wordpress-opas/ch017_luo-striimaava-aanisoitin">Luo streamaava äänisoitin</a></li>
<li><a href="/wordpress-opas/ch018_ilmainen-audiopodcast">Ilmainen podcast</a></li>
<li Class="booki-section">Suunnittelu</li><li><a href="/wordpress-opas/ch020_vimpaimet">Vimpaimet</a></li>
<li><a href="/wordpress-opas/ch021_ulkoasu">Teemat</a></li>
<li Class="booki-section">Toiminnan laajentaminen</li><li><a href="/wordpress-opas/ch023_esimerkkeja-lisaosista">WordPressin lisäosat</a></li>
<li><a href="/wordpress-opas/ch024_lisaosat">Lisäosan asentaminen</a></li>
<li Class="booki-section">WordPressin suomentaminen</li><li><a href="/wordpress-opas/ch026_kaannosalusta">Käännösalusta</a></li>
<li Class="booki-section">Liitteet</li><li><a href="/wordpress-opas/ch028_tekijat">Tekijät</a></li>
</ul>