<div id="main-content"><h1>Kopioiminen, tallentaminen ja tulostaminen </h1>
<p>Kopioiminen, tallentaminen ja tulostaminen ovat perustehtäviä, joita varmasti haluat suorittaa selaimellasi jo alusta alkaen. Alla on muutama vinkki tehtävien helpottamiseksi.</p>
<h2 id="Copying_part_of_a_page" class="showhide_heading">Tekstin kopioiminen</h2>
<ol><li>Valitse kopioitava teksti.</li>
<li>Valitse selaimen <em>Muokkaa</em>-valikosta <em>Kopioi</em>.</li>
</ol><p>Voit nyt liittää kopioimasi tekstin haluamaasi ohjelmaan.</p>
<p>Vaihtoehtoisesti voit kopioida tekstiä myös näin:</p>
<ol><li>Valitse kopioitava teksti.</li>
<li>Napsauta hiiren oikeata painiketta, jolloin aukeaa ponnahdusvalikko.</li>
<li>Valitse <em>Kopioi</em>.</li>
</ol><h2>Teksti- tai kuvalinkin kopioiminen</h2>
<ol><li>Vie hiiren osoitin teksti- tai kuvalinkin päälle.</li>
<li>Napsauta hiiren oikeata painiketta, jolloin aukeaa ponnahdusvalikko. </li>
<li>Valitse <em>Kopioi linkin osoite</em> tai <em>Kopioi kuvan osoite</em>. Jos kyseessä on kuvalinkki, voit valita kumman tahansa vaihtoehdon.</li>
</ol><p>Voit nyt liittää kopioimasi kuvan tai linkin haluamaasi ohjelmaan tai Firefoxin osoiteriville.</p>
<p> </p>
<h2 id="Saving_all_or_part_of_a_page" class="showhide_heading">Verkkosivun ja sen osien tallentaminen</h2>
<h3>Koko sivun tallentaminen</h3>
<p>Jos tallennat verkkosivun kovalevyllesi, voit tarkastella sivua silloinkin kun et ole yhteydessä internetiin. </p>
<ol><li>Avaa <em>Tiedosto</em>-valikko.</li>
<li>Valitse <em>Tallenna sivu nimellä...</em> Tämä toiminto avaa "Tallenna nimellä" -dialogin.</li>
<li>Valitse sivulle tallennuskohde.</li>
<li>Anna sivulle tiedostonimi.</li>
<li>Valitse sivulle tallennusmuoto:
<ul><li><strong>Verkkosivu, täydellinen</strong>: Tämä vaihtoehto tallentaa koko verkkosivun kuvineen. Voit tarkastella sivua jälkeenpäin alkuperäisessä muodossaan kuvineen kaikkineen, mutta sivun HTML-linkkirakenne ei välttämättä säily. Firefox luo koneellesi uuden hakemiston, johon se tallentaa sivun näyttämiseen tarvittavat kuva- ja muut tiedostot.</li>
<li><strong>Verkkosivu, pelkkä HTML</strong>: Tämä vaihtoehto tallentaa sivun ilman kuvia. Sivun alkuperäinen HTML-linkkirakenne säilyy, koska Firefox tallentaa sen omaan kansioonsa.</li>
<li><strong>Tekstitiedostot</strong>: Tämä vaihtoehto tallentaa sivun tekstitiedostona. Alkuperäinen HTML-linkkirakenne ei säily, mutta voit tarkastella sivun tekstiversiota millä tahansa tekstieditorilla.</li>
</ul></li>
<li>Napsauta "Tallenna"-painiketta.</li>
</ol><h3>Kehyksen tallentaminen verkkosivulta</h3>
<ol><li>Vie hiiren osoitin kehyksen sisään.</li>
<li><span class="mac">Press <span class="kbd">Ctrl</span> and click on</span>Napsauta kehystä hiiren oikealla painikkeella, jolloin aukeaa ponnahdusvalikko. </li>
<li>Valitse <em>Tämä kehys &gt; Tallenna kehys nimellä... </em>Tämä toiminto avaa "Tallenna nimellä" -dialogin.</li>
<li>Valitse kehykselle tallennuskohde.</li>
<li>Anna kehykselle tiedostonimi.</li>
<li>Valitse kehykselle tallennusmuoto.</li>
<li>Napsauta "Tallenna"-painiketta.</li>
</ol><h3>Kuvan tallentaminen verkkosivulta</h3>
<ol><li>Vie hiiren osoitin kuvan päälle.</li>
<li>Napsauta kuvaa hiiren oikealla painikkeella, jolloin aukeaa ponnahdusvalikko. </li>
<li>Valitse <em>Tallenna kuva nimellä... </em>Tämä toiminto avaa "Tallenna kuva" -dialogin.</li>
<li>Valitse kuvalle tallennuskohde.</li>
<li>Anna kuvalle tiedostonimi.</li>
<li>Napsauta "Tallenna"-painiketta.</li>
</ol><h3>Sivun tallentaminen sitä avaamatta</h3>
<p>Tämä menetelmä on hyödyllinen silloin, kun haluat hakea internetistä muotoilemattoman verkkosivun, jota ei ole tarkoitettu katseltavaksi.</p>
<ol><li>Vie hiiren osoitin sivulle osoittavan linkin päälle.</li>
<li>Napsauta linkkiä hiiren oikealla painikkeella, jolloin aukeaa ponnahdusvalikko. </li>
<li>Valitse <em>Tallenna nimellä... </em>Tämä toiminto avaa "Tallenna nimellä" -dialogin.</li>
<li>Valitse sivulle tallennuskohde.</li>
<li>Anna sivulle tiedostonimi.</li>
<li>Napsauta "Tallenna"-painiketta.</li>
</ol><p><strong>Huomaa:</strong> Tietyt linkit lataavat ja tallentavat automaattisesti tiedostoja koneellesi sen jälkeen kun olet napsauttanut niitä. Tällaisten linkkien URL-osoitteet alkavat usein merkkijonolla "ftp" tai päättyvät tiedostopäätteeseen kuten "au" tai "mpeg." Nämä linkit voivat lähettää koneellesi ohjelmia, ääntä tai videoita sekä käynnistää apuohjelmia, jotka tukevat kyseisiä tiedostoja.</p>
<p><strong>Vinkki</strong>: Jos haluat asettaa internetistä löytämäsi kuvan työpöytäsi taustakuvaksi, napsauta kuvaa hiiren oikealla painikkeella. Valitse sitten avautuvasta ponnahdusvalikosta <em>Aseta työpöydän taustakuvaksi...   </em></p>
<p> </p>
<h2 id="Printing_a_page" class="showhide_heading">Sivun tulostaminen</h2>
<ol><li>Avaa <em><span class="menuPath">Tiedosto</span></em><span class="menuPath">-valikko.</span></li>
<li><em></em><span class="menuPath">Valitse <em>Tulosta</em></span>.</li>
</ol><h3>Valitun tekstin tulostaminen</h3>
<ol><li>Valitse tulostettava teksti.</li>
<li>Valitse <em><span class="menuPath">Tiedosto &gt; Tulosta</span></em>. "Tulosta"-dialogi aukeaa.</li>
<li>Mene kohtaan <strong>Tulostusalue</strong> ja valitse <span>Valinta</span>.</li>
</ol><p>Sisällön asettelu tulostetulla sivulla riippuu verkkosivun laatijan muokkaamista asetuksista sekä tulostetun sivun koosta, ei siis näytölläsi näkyvän ikkunan koosta. Teksti pakataan ja kuvat asetellaan uudelleen paperikoon mukaan.</p>
<p> </p>
<h2 id="Using_Print_Preview" class="showhide_heading">Tulostettavan sivun esikatseleminen</h2>
<p>Jos haluat etukäteen nähdä, miltä tulostettava sivu tulee näyttämään, voit käyttää Firefoxin esikatselutoimintoa:</p>
<ol><li>Avaa <span class="menuPath"><em>Tiedosto-</em>valikko.</span></li>
<li><span class="menuPath">Valitse <em>Tulostuksen esikatselu</em></span>. Firefox siirtyy esikatselutilaan.</li>
</ol><p>Esikatselutilassa voit suorittaa seuraavia toimintoja:</p>
<ul><li><strong>Esikatsella jokaista tulostettavaa sivua erikseen</strong>: Voit selata sivuja napsauttamalla nuolipainikkeita (Ensimmäinen sivu, Edellinen sivu, Seuraava sivu, Viimeinen sivu).</li>
<li><strong>Muuttaa sivujen skaalausta eli kokoa</strong>: Jos esimerkiksi haluat pienentää sivukoon puoleen alkuperäisestä, avaa <em>Koko</em>-pudotusvalikko ja valitse "50%". Jos taas haluat, että Firefox muuttaa sivukoon automaattisesti vastaamaan tulostuspaperin leveyttä, valitse "Sovita". Voit myös skaalata sivut haluaamasi prosenttikokoon alkuperäisestä valitsemalla "Oma".</li>
<li><strong>Vaihtaa sivujen suuntaa</strong>: Jos haluat, että sivut tulostuvat paperin lyhyt reuna ylöspäin, valitse<strong> Pysty <span class="img"><img src="chrome://global/skin/icons/Portrait.png" alt="" border="0"></span></strong>. Jos taas haluat, että sivut tulostuvat poikittain eli paperin pitkä reuna ylöspäin, valitse <strong>Vaaka </strong><span class="img"><img src="chrome://global/skin/icons/Landscape.png" alt="" border="0"></span> .</li>
<li><strong>Muuttaa sivujen asetuksia</strong>: Lisää tulostusasetuksia löydät napsauttamalla painiketta "Sivun asetukset". Lisää vinkkejä tähän löydät seuraavan otsikon alta.</li>
<li><strong>Tulostaa</strong>: Kun olet muuttanut halaumasi asetukset, napsauta "Tulosta".</li>
</ul><p><strong>Huomaa</strong>: Kaikki edellä esitellyt esikatselutoiminnot eivät ole käytössä Mac- ja Linux-käyttöjärjestelmissä tai ne voivat poiketa yllä kuvatusta.</p>
<p> </p>
<h2 id="Using_Page_Setup" class="showhide_heading">Sivun asetusten muuttaminen</h2>
<p><strong>Huomaa</strong>: Kaikki alla esiteltävät sivun asetukset eivät ole käytössä Mac- ja Linux-käyttöjärjestelmissä tai ne voivat poiketa alla kuvatusta.</p>
<p>Jos haluat muuttaa sivujen tulostusasetuksia Firefoxissa, voit käyttää <em>Sivun asetukset</em><strong> </strong>-toimintoa:</p>
<ol><li>Avaa <em><span class="menuPath">Tiedosto</span></em><span class="menuPath">-valikko.</span></li>
<li><em></em><span class="menuPath">Valitse <em>Sivun asetukset</em></span><em>...</em> "Sivun asetukset" -dialogi aukeaa.</li>
</ol><p>"Sivun asetukset" -dialogissa voit muuttaa seuraavia tulostusasetuksia:</p>
<ul><li><strong>Muoto ja valinnat</strong>-välilehti: Voit muuttaa sivujen suuntaa, skaalausta eli kokoa sekä muita asetuksia:
<ul><ul><li><strong>Suunta</strong>:<dl><dd><dl><dt></dt></dl></dd></dl></li>
<li><strong>Pysty</strong></li>
<li><dl><dd><dl><dt></dt><dd>Jos haluat tulostaa sivut normaalisti lyhyt reuna ylöspäin, valitse <strong>Pysty </strong><span class="img"><img src="chrome://global/skin/icons/Portrait.png" alt="" border="0"></span> .</dd></dl></dd></dl></li>
<ul><li><strong>Vaaka</strong></li>
</ul>
Jos haluat tulostaa sivut vaakasuoraan eli pitkä reuna ylöspäin, valitse</ul></ul><strong>Vaaka </strong><span class="img"><img src="chrome://global/skin/icons/Landscape.png" alt="" border="0"></span>
<ul>.</ul></li>
<li><strong>Koko</strong>: Anna haluamasi tulostuskoko prosentteina alkuperäisestä. Jos esimerkiksi haluat pienentää sivut puoleen alkuperäisestä, kirjoita "50".
<ul><li><strong>Sovita sivun leveyteen</strong>: Jos haluat, että sivu sovitetaan vastaamaan tulostuspaperin leveyttä, valitse tämä vaihtoehto.</li>
</ul></li>
<li><strong>Asetukset</strong>:
<ul><li><strong>Tulosta tausta (värit ja kuvat)</strong>: Jos haluat tulosteeseesi myös  taustakuvat ja -värit, valitse tämä vaihtoehto. Jos vaihtoehtoa ei ole valittu, vain verkkosivun etualalla olevat kuvat ja värit tulostuvat.</li>
</ul></li>
<li><strong>Marginaalit ja ylä-/alatunnisteet</strong>-välilehti: Tällä välilehdällä voit muuttaa marginaaleja sekä ylä- ja alatunnisteita.
<ul><li><strong>Marginaalit:</strong>
<ul><li><strong>Ylä, Ala, Oikea, Vasen</strong>: Anna ylä-, ala- sekä oikean ja vasemman marginaalin leveydet millimetreinä.</li>
</ul></li>
<li><strong>Ylä- ja alatunnisteet</strong>: Jokainen pudotusvalikko vastaa yhtä aluetta joko ylä- tai alatunnisteessa. Kolmen ylimmän valikon avulla voit muuttaa ylätunnisteen tietoja ja kolmen alimman valikon avulla puolestaan alatunnisteen tietoja. Vasemmanpuoleiset valikot vastaavat paperin vasempaan ylä- tai alareunaan tulostuvia tietoja, oikeanpuoleiset valikot oikeaan ylä- tai alareunaan tulostuvia tietoja ja keskimmäiset valikot niiden väliin tulostuvia tietoja. Jokaisessa valikossa voit valita yhden seuraavista vaihtoehdoista:
<ul><ul><li><strong>--tyhjä--</strong></li>
</ul>
Jättää alueen tyhjäksi.</ul></li>
<ul><li><strong>Otsikko</strong></li>
</ul>
Lisää tulosteisiin verkkosivun otsikon.</ul></li>
<li><strong>URL</strong></li>
</ul><p>Lisää tulosteisiin verkkosivun URL-osoitteen (URL-osoitteet alkavat yleensä merkkijonolla "http://").</p>
<ul><li><strong>Pvm/Aika</strong></li>
</ul><p>Lisää tulosteisiin verkkosivun tulostuspäivämäärän ja -kellonajan.</p>
<ul><li><strong>Sivu #</strong>: Lisää jokaiseen tulosteeseen sivunumeron.</li>
<li><strong>Sivu #/#</strong>: Lisää jokaiseen tulosteeseen sivunumeron sekä kokonaissivumäärän. Jos esimerkiksi tulostaisit viisisivuisen verkkosivun, kolmannella tulostussivulla näkyisi "3/5".</li>
<li><strong>Oma</strong></li>
</ul><p>Voit lisätä tulosteisiin haluamasi tekstin. Seuraavat koodit ovat  käytössäsi:</p>
<ul><li><strong>&amp;PT</strong>: Sivunumerot ja sivujen kokonaismäärä (esimerkiksi "3/5")</li>
<li><strong>&amp;P</strong>: Sivunumerot</li>
<li><strong>&amp;D</strong>: Päivämäärä</li>
<li><strong>&amp;U</strong>: URL-osoite</li>
<li><strong>&amp;T</strong>: Sivun otsikko</li>
</ul><p><strong>Vinkki</strong>: Jos haluat etukäteen nähdä, miltä ylä- ja alatunnisteisiin tekemäsi muutokset tulosteessa näyttävät, valitse <em>Tiedosto &gt; Tulostuksen esikatselu</em>.</p></div><ul Class="menu-goes-here"><li Class="booki-section">Johdanto</li><li><a href="/firefox/index">Johdanto</a></li>
<li><a href="/firefox/ch002_tasta-kayttooppaasta">Tästä käyttöoppaasta</a></li>
<li><a href="/firefox/ch003_ennen-kuin-aloitat">Ennen kuin aloitat</a></li>
<li><a href="/firefox/ch004_avoimen-lahdekoodin-esittely">Avoimen lähdekoodin esittely</a></li>
<li><a href="/firefox/ch005_kuinka-verkko-toimii">Kuinka verkko toimii</a></li>
<li Class="booki-section">Asennus</li><li><a href="/firefox/ch007_asennus-windowsiin">Asennus Windowsiin</a></li>
<li><a href="/firefox/ch008_asennus-ubuntuun">Asennus Ubuntuun</a></li>
<li><a href="/firefox/ch009_firefoxin-paivittaminen">Firefoxin päivittäminen</a></li>
<li Class="booki-section">Peruskäyttö</li><li><a href="/firefox/ch011_kayttoliittyma">Käyttöliittymä</a></li>
<li><a href="/firefox/ch012_osoiterivi">Osoiterivi</a></li>
<li><a href="/firefox/ch013_tiedostojen-lataaminen">Tiedostojen lataaminen</a></li>
<li><a href="/firefox/ch014_sivujen-kopiointi-lataaminen-ja-tulostaminen">Sivujen kopiointi, lataaminen ja tulostaminen</a></li>
<li><a href="/firefox/ch015_muokkaa-tyokalupalkkia">Muokkaa työkalupalkkia</a></li>
<li Class="booki-section">Ominaisuudet</li><li><a href="/firefox/ch017_lisaosat">Lisäosat</a></li>
<li><a href="/firefox/ch018_lisaosien-hallinta">Lisäosien hallinta</a></li>
<li><a href="/firefox/ch019_firefoxin-teemat">Firefoxin teemat</a></li>
<li><a href="/firefox/ch020_sivupalkkien-kaytto">Sivupalkkien käyttö</a></li>
<li Class="booki-section">Yksityisyys ja turvallisuus</li><li><a href="/firefox/ch022_yksityisyys-firefoxissa">Yksityisyys Firefoxissa</a></li>
<li Class="booki-section">Tekijät</li><li><a href="/firefox/ch024_tekijat">Tekijät</a></li>
</ul>