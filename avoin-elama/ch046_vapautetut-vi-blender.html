<html dir="None"><body><div id="main-content"><h1>Vapautetut VI: Blender</h1>
<p><span style="font-style: normal;">D-animaatioita tekevä </span><em>Blender</em><span style="font-style: normal;"> syntyi 1995 hollantilaisen animaatiostudio NeoGeon sisäisenä ohjelmistoprojektina. Se korvasi NeoGeon aiemmin käyttämän animointiohjelmiston, joka myös oli aikoinaan kehitetty yhtiön sisäiseen käyttöön. </span></p>
<p class="western" style="font-style: normal;" lang="fi-FI">Vaikka keskiverto tietokoneenkäyttäjä yleensä mieltää Microsoftin ja muut valmisohjelmistoja tuottavat yritykset ohjelmistotuotannon ruumiillistumaksi, on tosiasia kuitenkin se, että enemmistö maailman ohjelmoijista tekevät juuri Blenderin kaltaisia yritysten sisäisiä ohjelmistoja. Ohjelmoijia on töissä kaikkialla, pankeista ja vakuutuslaitoksista aina elokuvastudioihin asti, koska se mitä näissä yhtiöissä tarvitaan, ei ole ostettavissa kaupan hyllyltä.</p>
<p class="western" lang="fi-FI"><span style="font-style: normal;">Koska Blender oli niin loistava ohjelma, sen tekijä</span><em> Ton Roosendaal</em><span style="font-style: normal;"> päätti ulkoistaa ohjelman kehityksen erilliseen yhtiöön, jonka nimeksi tuli Not a Number. NaNin oli tarkoitus lisensoida Blenderiä myös muiden animaatiostudioiden käyttöön ja saada tuloja tämän ympärille tarjottavista konsultointipalveluista. Uutta Blenderiä esiteltiin animaatioalan Siggraph-konferenssissa ja se herätti heti suurta kiinnostusta. Pian tämän jälkeen yhtiö onnistuikin keräämään riskisijoittajilta pääomaa yhteensä 4,5 miljoonaa euroa ja kohta Blenderin parissa uurasti jo 50 täyspäiväistä ohjelmoijaa.</span><em> </em>Ensimmäinen versio – jonka versionumero tosin oli jo 2.0 – julkaistiin kesällä 2000 ja vuoden loppuun mennessä Blenderillä oli jo 250 000 rekisteröitynyttä käyttäjää.</p>
<p class="western" lang="fi-FI">Valitettavasti joku kuitenkin meni pieleen ja pääoma ehdittiin kuluttamaan loppuun ennen kuin oli edes kunnolla päästy vauhtiin. Huhtikuussa Blenderin taakse saatiin kuitenkin uusia sijoittajia ja kehitystä jatkoi uudestisyntynyt, mutta huomattavasti supistettu NaN-yhtiö. Tämä uusi NaN-yhtiö julkaisi puoli vuotta myöhemmin Blender Publisherin, joka oli ajan henkeen sopivasti ja muodikkaasti suunniteltu kolmiulotteisen interaktiivisen median julkaisemiseen webissä. Tuotteen myyntiluvut olivat kuitenkin pettymys ja niin nämäkin sijoittajat päättivät lopettaa yhtiön tukemisen. Yhtiö lopetti kaikki toimintonsa ja sen myötä loppui myös Blenderin jatkokehitys.</p>
<p class="western" lang="fi-FI">Vaikka Blender ei ollut valloittanutkaan maailmaa, oli sen ympärille kuitenkin syntynyt jo uskollinen käyttäjien joukko. Näiden käyttäjien palautteesta rohkaistuneena, Ton Rosendaal päätti yrittää Blenderin pelastamista vielä kolmannen kerran. Ja tällä kertaa hän onnistui.</p>
<p class="western" lang="fi-FI">Ton perusti Blender Foundation -nimisen säätiön ja teki sopimuksen Blenderin oikeudet omistavien sijoittajien kanssa. Sopimuksen mukaan sijoittajat myisivät Blenderin säätiölle 100 000 eurolla GPL-lisenssin ehdoilla, joka voisi siten jatkaa Blenderin kehittämistä Open Source -kehitysmallin periaattein.</p>
<p class="western" lang="fi-FI">Monta miljoonaa menettäneille riskisijoittajille tarjous oli tietenkin 100 000 euroa parempi kuin ei mitään. Heillä ei ollut enää mitään hävittävää. Tonillekaan sopimus ei sinällään sisältänyt mitään riskiä, mutta miten hän saisi koottua vaaditut 100 000 euroa?</p>
<p class="western" lang="fi-FI">Tonin ja kaikkien muiden Blenderiä seuranneiden yllätykseksi ja järkytykseksi Ton ja muut NaN-yhtiön entiset työntekijät saivat summan kerättyä vain seitsemässä viikossa! Sunnuntaina 13. lokakuuta 2002 Blender luovutettiin GPL-lisenssillä Open Source -yhteisön huolehtiviin käsiin.</p>
<p class="western" lang="fi-FI">Open Source -ohjelmistona Blender heräsi uudelleen henkiin. Uusia versioita on jo ehditty julkaisemaan useampia. Käyttäjämäärä on kasvussa ja ohjelman ympärille on syntynyt oma yhteisönsä. Tuhannet käyttäjät osallistuvat keskusteluihin Blenderin www-sivuilla ja irc:ssä. Blenderin www-sivuilta on linkkejä useille sivuille joilla voi käydä ihailemassa Blenderillä tehtyjä kuvia ja lyhytelokuvia. Ohjelmaa voidaan käyttää myös pelien tekemiseen ja joitakin Open Source -pelejä on jo ohjelman pelimoottorin varaan ehditty rakentamaan.</p>
<p class="western" lang="fi-FI">Myös rahoituspuolella Blenderin tekijät ovat siirtyneet perinteisestä riskisijoitusmallista Open Source rahoitusmalliin. Blender Foundationin vuoden 2003 varainkeruukampanjana myytiin uutta Blender-opaskirjaa 3000 kappaleen verran. Vuoden 2004 alussa taas säätiö sai EU:lta tutkimukseen ja tuotekehitykseen apurahoja 140 000 euron verran. Näiden pienten ja suurten tulojen, sekä lukuisten projektiin osallistuvien vapaaehtoisten hakkereiden ansiosta Blenderin tulevaisuus näyttää nyt ruusuisemmalta kuin koskaan.</p>
<p class="western" lang="fi-FI"><em>Tuomio:</em> Tässä luvussa olemme monien esimerkkien kautta pohtineet, onko Open Source -kehitysmallin varaan mahdollista rakentaa toimivaa liiketoimintaa. Monista esimerkeistä huolimatta et ehkä vielä ole täysin vakuuttunut, tai ajattelet korkeintaan, että Open Source voi olla suljetun kehitysmallin rinnalla "ihan ok, ihan toimiva" malli. Tarina Blenderistä kuitenkin pakottaa meidät kysymään asiaa toisin päin. Mitä vikaa on suljetussa ja riskisjoitusvetoisessa "perinteisessä" ohjelmistokehityksessä, joka kahdesti epäonnistui Blenderin kanssa ja melkein tappoi loistavan tuotteen? Tuotteen jolla kuitenkin oli edessään loistava tulevaisuus – kunhan vain löydettiin ensin oikea liiketoimintamalli!</p>
<p> </p></div><ul Class="menu-goes-here"><li Class="booki-section">Avoin Elämä</li><li><a href="/avoin-elama/index">Avoin Elämä -kirjasta</a></li>
<li Class="booki-section">Alkusanat</li><li><a href="/avoin-elama/ch003_alkusanat">Alkusanat</a></li>
<li Class="booki-section">Luku 1</li><li><a href="/avoin-elama/ch005_luku-1">Luku 1</a></li>
<li><a href="/avoin-elama/ch006_ranskalaisten-kriisi">Ranskalaisten kriisi</a></li>
<li><a href="/avoin-elama/ch007_kysynnan-ja-tarjonnan-laki">Kysynnän ja tarjonnan laki</a></li>
<li><a href="/avoin-elama/ch008_viinia-viemariin">Viiniä viemäriin</a></li>
<li><a href="/avoin-elama/ch009_viinilasisinfonia">Viinilasisinfonia</a></li>
<li><a href="/avoin-elama/ch010_maanviljelyn-moraali">Maanviljelyn moraali</a></li>
<li><a href="/avoin-elama/ch011_pihtaaminen-ja-eun-maataloustuet">Pihtaaminen ja EU:n maataloustuet</a></li>
<li><a href="/avoin-elama/ch012_avoimmuus">Avoimmuus</a></li>
<li><a href="/avoin-elama/ch013_linux-ja-open-source">Linux ja Open Source</a></li>
<li Class="booki-section">Luku 2</li><li><a href="/avoin-elama/ch015_luku-2">Luku 2</a></li>
<li><a href="/avoin-elama/ch016_opetuksia-open-source-maailmasta">Opetuksia Open Source -maailmasta</a></li>
<li><a href="/avoin-elama/ch017_kuolema-deadlineille">Kuolema deadlineille</a></li>
<li><a href="/avoin-elama/ch018_tekemattomat-tyot">Tekemättömät työt</a></li>
<li><a href="/avoin-elama/ch019_ala-suunnittele-mitaan">Älä suunnittele mitään</a></li>
<li><a href="/avoin-elama/ch020_tee-sita-mita-haluat">Tee sitä mitä haluat</a></li>
<li><a href="/avoin-elama/ch021_laiskuus-on-hyve">Laiskuus on hyve</a></li>
<li><a href="/avoin-elama/ch022_valistunut-diktaattori">Valistunut diktaattori</a></li>
<li><a href="/avoin-elama/ch023_suvaitsevaisuus">Suvaitsevaisuus</a></li>
<li><a href="/avoin-elama/ch024_monimuotoisuus">Monimuotoisuus</a></li>
<li><a href="/avoin-elama/ch025_rohkeus-ja-uteliaisuus">Rohkeus ja uteliaisuus</a></li>
<li><a href="/avoin-elama/ch026_nimet-ja-uteliaisuus">Nimet ja identiteetti</a></li>
<li><a href="/avoin-elama/ch027_mita-on-etiikka">Mitä on etiikka?</a></li>
<li Class="booki-section">Luku 3</li><li><a href="/avoin-elama/ch029_luku-3">Luku 3</a></li>
<li><a href="/avoin-elama/ch030_hakkerin-bisnesmallit">Hakkerin bisnesmallit</a></li>
<li><a href="/avoin-elama/ch031_onhan-vesikin-ilmaista">Onhan vesikin ilmaista</a></li>
<li><a href="/avoin-elama/ch032_anna-ohjelmat-ilmaiseksi-myy-palveluja">Anna ohjelmat ilmaiseksi, myy palveluja</a></li>
<li><a href="/avoin-elama/ch033_mesenaattimalli-oreilly-larry-wall-transmeta-linus-kde">Mesenaattimalli (O'Reilly &amp; Larry Wall, Transmeta &amp; Linus, KDE)</a></li>
<li><a href="/avoin-elama/ch034_maksetaan-tyonteosta-saksa-kroupware">Maksetaan työnteosta (Saksa &amp; Kroupware)</a></li>
<li><a href="/avoin-elama/ch035_stephen-king-juomarahamalli-ja-tyonvalitysporssi-stephen-king-roger-williams-sourceforge-kolab-jboss">Stephen King, juomarahamalli ja työnvälityspörssi (Stephen King, Roger Williams, SourceForge, Kolab, JBoss)</a></li>
<li><a href="/avoin-elama/ch036_kahdet-lisenssit-mysql-trolltech-qt">Kahdet lisenssit (MySQL, Trolltech Qt)</a></li>
<li><a href="/avoin-elama/ch037_vahan-molempia-ximian-evolution-codeweavers-transgaming">Vähän molempia (Ximian Evolution, Codeweavers, Transgaming)</a></li>
<li><a href="/avoin-elama/ch038_epaonnistumisen-tarina-corel">Epäonnistumisen tarina (Corel)</a></li>
<li><a href="/avoin-elama/ch039_ala-ole-liian-ahne-java-ghostscript">Älä ole liian ahne (Java, Ghostscript)</a></li>
<li><a href="/avoin-elama/ch040_open-source-ja-koukku-red-hat-network-ja-suse-yast">Open Source ja koukku (Red Hat Network ja SUSE YAST)</a></li>
<li><a href="/avoin-elama/ch041_vapautetut-i-netscapemozilla">Vapautetut I: Netscape/Mozilla</a></li>
<li><a href="/avoin-elama/ch042_vapautetut-ii-interbasefirebird">Vapautetut II: InterBase/Firebird</a></li>
<li><a href="/avoin-elama/ch043_vapautetut-iii-quake">Vapautetut III: Quake</a></li>
<li><a href="/avoin-elama/ch044_vapautetut-iv-starofficeopenofficeorg">Vapautetut IV: StarOffice/OpenOffice.org</a></li>
<li><a href="/avoin-elama/ch045_vapautetut-v-eclipse">Vapautetut V: Eclipse</a></li>
<li><a href="/avoin-elama/ch046_vapautetut-vi-blender">Vapautetut VI: Blender</a></li>
<li><a href="/avoin-elama/ch047_tie-paattyy-matka-alkaa-linux-weekly-news">Tie päättyy, matka alkaa (Linux Weekly News)</a></li>
<li><a href="/avoin-elama/ch048_kiitos-mutta-me-haluamme-maksaa-mandrake-club">Kiitos, mutta me haluamme maksaa (Mandrake Club)</a></li>
<li><a href="/avoin-elama/ch049_talkoot-ja-pyykkinaruparadoksi-debian">Talkoot ja pyykkinaruparadoksi (Debian)</a></li>
<li><a href="/avoin-elama/ch050_lasitalo-taysin-lapinakyva-yritys-fiktiivinen">Lasitalo, täysin läpinäkyvä yritys (fiktiivinen) </a></li>
<li><a href="/avoin-elama/ch051_yhteenveto">Yhteenveto</a></li>
<li Class="booki-section">Luku 4</li><li><a href="/avoin-elama/ch053_luku-4">Luku 4</a></li>
<li><a href="/avoin-elama/ch054_avoin-elama">Avoin Elämä</a></li>
<li><a href="/avoin-elama/ch055_kirjallisuus">Kirjallisuus</a></li>
<li><a href="/avoin-elama/ch056_harry-potter-ja-open-source-taiat">Harry Potter ja Open Source taiat</a></li>
<li><a href="/avoin-elama/ch057_wikipedia-aarimmaisen-avoin-tietosanakirja">Wikipedia, äärimmäisen avoin tietosanakirja</a></li>
<li><a href="/avoin-elama/ch058_dmozorg-avoin-www-sivujen-hakemisto-ja-mozdex-avoin-hakukone">dmoz.org, avoin www-sivujen hakemisto ja MozDex, avoin hakukone</a></li>
<li><a href="/avoin-elama/ch059_koulukirjoja-keittokirjoja-muuta-faktaa-ja-vahan-fiktiotakin">Koulukirjoja, keittokirjoja, muuta faktaa ja vähän fiktiotakin</a></li>
<li><a href="/avoin-elama/ch060_project-gutenberg">Project Gutenberg</a></li>
<li><a href="/avoin-elama/ch061_musiikki">Musiikki</a></li>
<li><a href="/avoin-elama/ch062_creative-commons-ja-avoimen-infrastruktuurin-luonti">Creative Commons ja avoimen infrastruktuurin luonti</a></li>
<li><a href="/avoin-elama/ch063_open-source-elokuvailta">Open Source -elokuvailta</a></li>
<li><a href="/avoin-elama/ch064_open-cores-vapaata-rautaa">Open Cores – vapaata rautaa</a></li>
<li><a href="/avoin-elama/ch065_open-collection-muotia-brandeja-ja-kangasta">Open Collection – muotia, brändejä ja kangasta</a></li>
<li Class="booki-section">Epilogi</li><li><a href="/avoin-elama/ch067_epilogi">Epilogi</a></li>
<li Class="booki-section">Linux-kernelin johtamistyyli</li><li><a href="/avoin-elama/ch069_linux-kernelin-johtamistyyli-kirjoittanut-linus-torvalds1">Linux-kernelin johtamistyyli, kirjoittanut Linus Torvalds</a></li>
</ul>