<div id="main-content"><h1>Videon ja äänen lisääminen </h1>
<p>Voit lisätä Impress-esityksesi tehosteeksi video- ja äänitiedostoja yhteen tai useampaan diaan seuraavasti: </p>
<ol><li>Napsauta diapohjaa, johon haluat lisätä video- tai äänitiedoston.</li>
<li>Napsauta <strong>Lisää</strong> &gt; <strong>Video tai ääni</strong>.</li>
<li>Etsi haluamasi tiedosto valintaikkunasta.</li>
<li>Napsauta valitsemaasi tiedostoa ja napsauta <strong>Avaa. </strong>Tiedostoa esittävä kuvake ilmestyy diaan ja mediasoittimen työkalurivi avautuu automaattisesti vasempaan alareunaan (ks. kuva alla). </li>
<li>Määritä toistoasetukset. Esityksen aikana video- tai äänitiedosto alkaa soida automaattisesti dian avautuessa ja päättyy tiedoston loppuessa tai seuraavaan diaan siirryttäessä. Halutessasi voit asettaa video- tai äänitiedoston jatkuvalle toistolle napsauttamalla työkalurivin kiertonuolipainiketta (viides painike vasemmalta, ks. kuva alla). </li>
</ol><p> </p>
<p><strong>Huom</strong>. Valintaikkunan luettelossa näkyvät tiedostotyypit eivät toimi kaikissa käyttöjärjestelmissä.</p>
<p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-Impress_objektit-galleria2_1-fi.jpg" alt="" width="617" height="467">  <br><br></p>
<p> </p>
<p>Vaihtoehtoisesti voit lisätä video- tai äänitiedoston suoraan galleriasta: </p>
<ol><li>Avaa galleria joko napsauttamalla <strong>Työkalut</strong> &gt; <strong>Galleria</strong> tai alareunan työkalurivin Galleria-kuvakkeesta (ks. kuva alla). <strong>Huom</strong>. Jos galleria on valmiiksi auki, edellä kuvattu toiminto sulkee sen.</li>
<li>Valitse teema, jossa tiedosto sijaitsee, esimerkiksi <strong>Äänet</strong> (ks. kuva alla).</li>
<li>Tartu hiirellä tiedostoon ja raahaa se dialle. Tiedostoa esittävä kuvake ilmestyy diaan ja mediasoittimen työkalurivi avautuu automaattisesti vasempaan alareunaan. </li>
<li>Määritä toistoasetukset kuten yllä kohdassa 5.</li>
</ol><p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-Impress_objektit-galleria3-fi.jpg" alt="" width="626" height="467"></p>
<p>  <strong>Huom</strong>. Jos haluamasi tiedosto ei ole vielä lisättynä galleriaan, tee näin:</p>
<ol><li>Napsauta <strong>Uusi teema</strong> &gt; <strong>Etsi tiedostot</strong>.</li>
<li>Napsauta haluamaasi tiedostoa ja napsauta <strong>Avaa</strong>. Tiedosto ilmestyy automaattisesti listaan nimellä Uusi teema. </li>
</ol><p> </p>
<hr><h2>Video- ja äänitiedoston esikatselu ja -kuuntelu Mediasoittimella </h2>
<p> </p>
<p>Voit halutessasi tarkastella videota tai ääntä Mediasoittimella ennen sen liittämistä esitykseen. </p>
<ol><li>Napsauta <strong>Työkalut</strong> &gt; <strong>Mediasoitin</strong>.</li>
<li>Napsauta <strong>Avaa</strong>-kuvaketta Mediasoittimen työkalurivin vasemmassa reunassa (ks. kuva alla).</li>
<li>Napsauta haluamaasi tiedostoa ja napsauta <strong>Avaa</strong>. Video tai ääni alkaa soida automaattisesti. Työkalurivissä voit hallita äänenvoimakkuutta ja keskeyttää tai katkaista toiston.</li>
</ol><p><img src="http://fi.flossmanuals.net/kirjoita/libreoffice/_draft/_v/1.0/static/OpenOffice-Impress_objektit-mediasoitin2-fi.jpg" alt="" width="393" height="291"></p>
<p> </p>
<hr><h2>Kansionhallinta </h2>
<p>Kun teet esitystä, varmista, että lisäämäsi video- tai äänitiedosto on tallennettu samaan kansioon esityksen kanssa. Tämä on tarpeen, koska Impress-esitykseen ei voi upottaa objektia niin, että se tallentuisi itse esitykseen. Jotta linkitetty video- tai äänitiedosto säilyy muuttumattomana tietokoneesta toiseen siirryttäessä, tee näin: </p>
<ol><li>Tallenna video- tai äänitiedosto samaan kansioon esityksen kanssa.</li>
<li>Liitä video- tai äänitiedosto esitykseen.</li>
<li>Kun siirrät esityksen toiseen tietokoneeseen, liitä mukaan myös video- tai äänitiedosto ja tallenna molemmat tiedostot samaan kansioon kohdetietokoneessa.</li>
</ol></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>