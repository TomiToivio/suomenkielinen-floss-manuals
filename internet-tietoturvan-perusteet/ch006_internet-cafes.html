<div id="main-content"><h1>Internet-kahvilat</h1>
<p><img src="_booki/internet-tietoturvan-perusteet/static/Pictogram_Break.png" alt="" align="right">Se seikka, että käytät verkkoa julkisessa tilassa, ei tee verkon käytöstä turvallista tai anonyymiä. Usein tilanne on täysin päinvastainen. Joitain tärkeimmistä uhista on tässä listassa: </p>
<ul><li>Tietokoneen omistaja, tai jopa henkilö, joka käytti tietokonetta ennen sinua, voisi helposti ohjelmoida tietokoneen vakoilemaan kaikkia tekojasi, mukaan lukien kaikkien salasanojesi tallentaminen. Tietokone voidaan myös ohjelmoida kiertämään tai nollaamaan kaikki yksityisyyttä ja tietoturvaa suojelevat ohjelmat, joita käytät siinä.</li>
<li>Joissain maissa, kuten Burmassa, Kuubassa ja Italiassa, verkkokahviloiden asiakkaat joutuvat näyttämään henkilöllisyystodistuksensa tai passinsa ennen kuin käyttävät palveluita. Tämä henkilötieto voidaan tallentaa ja liittää asiakkaan verkkoselaushistoriaan.</li>
<li>Mikä tahansa tietokoneelle jättämäsi tieto voidaan tallentaa (selaushistoria, evästeet, ladatut tiedostot...)</li>
<li>Asiakkaan tietokoneelle asennetut ohjelmistoihin tai laitteisiin perustuvat näppäinten painallusten tallentajat voivat tallentaa jokaisen näppäimen painalluksen, jopa salasanasi, myös ennen tämän tiedon lähettämistä internetissä. Vietnamissa näennäisen viaton virtuaalinen näppäimistö vietnamilaisten kirjainten kirjoittamista varten olikin hallituksen vehkeily käyttäjien verkkokahvilakäytöksen seuraamista varten.</li>
<li>Ruudulla tapahtuvat asiat voidaan tallentaa erityisen ohjelman toimesta. Tämä ohjelma ottaa ruutukaappauksia riittävän usein, mutta on myös mahdollista tarkkailla käytöstäsi CCTV-kameralla, tai kenties selkäsi takana seisoo tarkkailija (kuten internet-kahvilan johtaja).</li>
<li>Joissain maissa, kuten Burmassa, internet-kahvilan omistajien täytyy näyttää julisteita kielletystä verkon sisällöstä, he ovat myös vastuussa sensuurilakien täytäntöönpanosta yhtiössään.</li>
<li>Tietokoneet on usein konfiguroitu niin, että käyttäjiä estetään asentamasta mitään ohjelmia, mukaan lukien sensuurin kiertämistyökalut, tai kytkemästä mitään laitteita USB-porttiinsa (esimerkiksi USB-muistitikkuja). Kuubassa viranomaiset ovat aloittaneet Avilalink-nimisen hallintaohjelman käytön internet-kahviloissa. Se estää käyttäjiä asentamasta tai suorittamasta tiettyjä ohjelmia tai ajamasta sovelluksia USB-muistitikulta.</li>
<li>Käyttäjiä voidaan estää käyttämästä mitään muuta selainta kuin Internet Exploreria, millä estetään yksityisyyttä tai turvallisuutta parantavien lisäosien käyttö Mozilla Firefoxin tai Google Chromen kaltaisilla selaimilla.</li>
</ul><h3>Parhaat käytännöt</h3>
<p><img src="_booki/internet-tietoturvan-perusteet/static/Pictogram_DIY.png" alt="" align="right">Riippuen ympäristöstä, jossa käytät jaettua tietokonetta, voit kokeilla seuraavia toimintatapoja:</p>
<ul><li>Huomaa mainitut valvontamenetelmät perustuen yllä olevaan listaan (CCTV, ihmisten valvonta, näppäinten painallusten tallentajat...) ja toimi sen mukaan.</li>
<li>Aja mukana kannettavia ohjelmia USB-muistitikulta, mikäli mahdollista.</li>
<li>Pidä tietosi omalla USB-muistitikullasi, älä kopioi sitä jaetulle tietokoneelle.</li>
<li>Salaa kaikki lähettämäsi tieto.</li>
<li>Käytä käyttöjärjestelmää, jota voit kontrolloida, Live CD:n avulla.</li>
<li>Vaihda usein internet-kahvilaa, jos pelkäät toistuvaa valvontaa, tai pysy siinä kahvilassa, joka on mielestäsi turvallinen.</li>
<li>Vie oma läppärisi internet-kahvilaan ja käytä sitä julkisten tietokoneiden sijasta.</li>
</ul></div><ul Class="menu-goes-here"><li Class="booki-section">Johdanto</li><li><a href="/internet-tietoturvan-perusteet/index">Johdanto</a></li>
<li><a href="/internet-tietoturvan-perusteet/ch002_why-use-a-manual-on-internet-security">Miksi käyttää internet-tietoturvaopasta?</a></li>
<li><a href="/internet-tietoturvan-perusteet/ch003_understanding-basic-internet-security">Internet-tietoturvan perusteiden ymmärtäminen</a></li>
<li Class="booki-section">Yleinen turvallisuus</li><li><a href="/internet-tietoturvan-perusteet/ch005_secure-your-computer-general">Turvaa tietokoneesi (yleistä)</a></li>
<li><a href="/internet-tietoturvan-perusteet/ch006_internet-cafes">Internet-kahvilat</a></li>
<li><a href="/internet-tietoturvan-perusteet/ch007_software-on-usb-or-cd">Ohjelmat USB-tikulla tai CD:llä</a></li>
<li Class="booki-section">Salasanojen turvaaminen</li><li><a href="/internet-tietoturvan-perusteet/ch009_keeping-passwords-safe">Salasanojen turvaaminen</a></li>
<li><a href="/internet-tietoturvan-perusteet/ch010_installing-a-password-manager">Salasanojen hallintaohjelman asentaminen</a></li>
<li><a href="/internet-tietoturvan-perusteet/ch011_encrypting-passwords-with-a-password-manager">Salasanojen salaaminen salasanojen hallintaohjelman avulla</a></li>
<li Class="booki-section">Henkilökohtaisten tietojen turvaaminen</li><li><a href="/internet-tietoturvan-perusteet/ch013_introduction-to-securing-personal-data">Johdanto henkilökohtaisten tietojen turvaamiseen</a></li>
<li><a href="/internet-tietoturvan-perusteet/ch014_installing-truecrypt">TrueCryptin asentaminen</a></li>
<li><a href="/internet-tietoturvan-perusteet/ch015_using-truecrypt">TrueCryptin käyttö</a></li>
<li><a href="/internet-tietoturvan-perusteet/ch016_setting-up-a-hidden-volume">Kätketyn osion luominen</a></li>
<li Class="booki-section">Turvallinen selaaminen</li><li><a href="/internet-tietoturvan-perusteet/ch018_introduction-to-safe-browsing">Johdanto turvalliseen selaamiseen</a></li>
<li><a href="/internet-tietoturvan-perusteet/ch019_accessing-firefox-on-ubuntu">Firefoxin asennus Ubuntuun</a></li>
<li><a href="/internet-tietoturvan-perusteet/ch020_installing-firefox-on-windows">Firefoxin asentaminen Windowsiin</a></li>
<li><a href="/internet-tietoturvan-perusteet/ch021_protecting-your-internet-passwords">Internet-salasanojen suojaaminen</a></li>
<li><a href="/internet-tietoturvan-perusteet/ch022_extending-firefox">Firefoxin laajentaminen</a></li>
<li><a href="/internet-tietoturvan-perusteet/ch023_proxy-setting-and-foxyproxy">Välityspalvelimet ja FoxyProxy</a></li>
<li Class="booki-section">Sähköpostin tietoturvan perusteet</li><li><a href="/internet-tietoturvan-perusteet/ch025_introduction-to-e-mail-safety">Johdanto sähköpostin tietoturvaan</a></li>
<li><a href="/internet-tietoturvan-perusteet/ch026_start-using-thunderbird-mail">Thunderbird-sähköpostin käyttö</a></li>
<li><a href="/internet-tietoturvan-perusteet/ch027_setting-up-secure-connections">Salattujen yhteyksien luominen</a></li>
<li><a href="/internet-tietoturvan-perusteet/ch028_some-additional-security-settings">Lisää turvallisuusasetuksia</a></li>
<li Class="booki-section">Sähköpostien salaaminen</li><li><a href="/internet-tietoturvan-perusteet/ch030_introduction-to-mail-encryption-pgp">Johdanto sähköpostien salaamiseen (PGP)</a></li>
<li><a href="/internet-tietoturvan-perusteet/ch031_installing-pgp-on-windows">PGP:n asentaminen Windowsiin</a></li>
<li><a href="/internet-tietoturvan-perusteet/ch032_installing-pgp-on-ubuntu">PGP:n asentaminen Ubuntuun</a></li>
<li><a href="/internet-tietoturvan-perusteet/ch033_creating-your-pgp-keys">PGP-avainten luominen</a></li>
<li><a href="/internet-tietoturvan-perusteet/ch034_daily-pgp-usage">Päivittäinen PGP:n käyttö</a></li>
<li Class="booki-section">TOR-opas</li><li><a href="/internet-tietoturvan-perusteet/ch036_using-tor">TOR-opas</a></li>
<li Class="booki-section">Taustatietoa</li><li><a href="/internet-tietoturvan-perusteet/ch038_how-the-net-works">Kuinka verkko toimii</a></li>
<li><a href="/internet-tietoturvan-perusteet/ch039_glossary">Sanasto</a></li>
<li Class="booki-section">Tekijät</li><li><a href="/internet-tietoturvan-perusteet/ch041_tekijat">Tekijät</a></li>
<li><a href="/internet-tietoturvan-perusteet/ch042_lisenssi">Lisenssi</a></li>
</ul>