<div id="main-content"><h1>Calc</h1>
<p>Calc on LibreOfficen taulukkolaskentaohjelma. Se tarjoaa uusille käyttäjille helpon aloitusympäristön ja kokeneemmille tiedonkäsittelijöille heidän kaipaamansa edistyneet toiminnot. Calc korvaa erinomaisesti Microsoftin Excelin. Pidä hauskaa ja yritähän täyttää kaikki 17 179 869 184 solua, joita voit käyttää yhdessä tiedostossa! </p>
<p><strong>Calcin käyttöliittymä:</strong></p>
<p><img src="http://fi.flossmanuals.net/kirjoita/libreoffice/_draft/_v/1.0/static/calc.png" alt="" width="1128" height="726"> </p>
<h2>Ominaisuudet</h2>
<p>Calcissa on erinomainen työskentely-ympäristö ja edistyneet toiminnot. Tässä joitakin esimerkkejä Calcin ominaisuuksista: </p>
<ul><li><strong>Intuitiivinen suunnittelu</strong> - Calc on erinomaisesti suunniteltu, se toimii kuin ajatus. Jos esimerkiksi haluat täyttää tietoja vain kymmenelle ensimmäiselle riville, valitse kyseiset rivit, ja Calc tietää, että haluat käyttää vain niitä. Jos taas täytät sarakkeeseen viisi lukua ja napsautat kuudennessa solussa syöttörivin Summa-painiketta, Calc tietää, että haluat laskea viisi aiemmin syöttämääsi lukua yhteen ja antaa niiden summan kuudenteen soluun. </li>
<li><strong>Ohjattu funktion luonti (Ctrl+F2) </strong>- Calc tarjoaa käyttöösi noin 375 eri funktiota. Ohjatussa funktion luonnissa ne on ryhmitelty aihepiireittäin, esimerkiksi Rahoitus, Tiedot, Looginen ynnä muita. Tämä ominaisuus on erinomainen siksi, että sen avulla keskivertokäyttäjä voi hyödyntää kaikkia näitä funktioita, sillä ohjelman sisäinen ohje antaa niistä jokaisesta tietoa ja malleja. Osa funktioista on kuitenkin niin monimutkaisia, ettet peruskäytössä tarvitse niitä kenties koskaan. </li>
<li><strong>Ulkoisen aineiston lisääminen </strong>- Calcissa voit tuoda tietoa internetistä tai omista tiedostoistasi ja käsitellä sitä laskentataulukossa. Lisäksi taulukot on mahdollista päivittää niin, että niiden tiedot vastaavat ulkoista lähdettä.</li>
</ul><h2>Nopea esittely</h2>
<p><img src="http://fi.flossmanuals.net/kirjoita/libreoffice/_draft/_v/1.0/static/calc-esittely.png" alt="" width="1128" height="726"> </p>
<ul><li><strong>A. </strong>-<strong> Tiedosto</strong>, sisältää esimerkiksi toiminnot Avaa, Tallenna, Vie, Tulosta jne. </li>
<li><strong>B.</strong> -<strong> Muokkaa</strong>, tässä valikossa ovat esimerkiksi toiminnot Kopioi, Liitä, Kumoa ja Toista. </li>
<li><strong>C. </strong>- <strong>Näytä</strong>, tämä valikko sisältää kaikki työkalurivit, näyttövaihtoehdot sekä zoomausasetukset.</li>
<li><strong>D. </strong>- <strong>Lisää</strong>, tässä valikossa voit lisätä muun muassa rivejä tai sarakkeita, taulukoita, kaavioita, huomautuksia ja kuvia. </li>
<li><strong>E. </strong>- <strong>Muotoilu,</strong> tässä valikossa voit muotoilla mitä tahansa koko sivusta yksittäisiin soluihin. </li>
<li><strong>F. </strong>- <strong>Työkalut</strong>, tässä valikossa on Calcille erityisiä ominaisuuksia kuten Tavoitteen haku, Jäljitys ja Ratkaisin. Lisäksi valikko sisältää useissa ohjelmissa käytettyjä ominaisuuksia kuten Oikoluku, Galleria, Makrot ja monia muita. </li>
<li><strong>G. </strong>- <strong>Tiedot,</strong> tämä valikko on suunniteltu erityisesti Calcille. Se sisältää solujen tietojen käsittelyyn erityisesti tarkoitettuja ominaisuuksia, joita ovat esimerkiksi Suodatus, Määritä alue, Lajittele, Yhdistä ja Kelpoisuus. </li>
<li><strong>H. </strong>- <strong>Ikkuna</strong>, tämän valikon kautta voit avata uuden ikkunan samasta tiedostosta. Voit myös jakaa tai lukita soluja. </li>
<li><strong>I. </strong>- <strong>Ohje</strong>, kuten kaikissa muissakin LibreOfficen ohjelmissa, myös Calcissa saat tämän valikon kautta käyttöösi ohjeita, esimerkiksi itse ohjelmaan sisältyvän ohjehakemiston. </li>
<li><strong>J. </strong>- <strong>Lukujen muotoilu</strong>, näillä painikkeilla voi muuttaa solun lukujen muotoilua. Esimerkiksi napsauttamalla Valuutta-kuvaketta saat solulle oletusvaluuttamuodon, joka määrittyy kieliasetusten mukaan (suomenkielisessä ohjelmassa soluun kirjoittamasi luku 5 muuttuu muotoon 5,00 €). Muut kuvassa näkyvät muotoilut ovat Prosenttia, Lisää desimaaleja ja Poista desimaali. Harvemmin tarvittavat muotoilut löytyvät solun muotoilun valintaikkunasta, ja niitä voi tarpeen mukaan lisätä työkaluriville.</li>
<li><strong>K. </strong>- <strong>Syöttörivi</strong>, tämä on taulukkolaskentaohjelmien tärkein osa. Syöttörivillä voit luoda erilaisia funktioita, jotka helpottavat tiedon käsittelyä ja analysointia. Eräs yksinkertainen esimerkki funktiosta on =SUM(A1:A5), joka laskee yhteen A-sarakkeen solujen 1-5 arvot.</li>
<li><strong>L.</strong><strong> </strong>- <strong>Yksinkertaiset muotoilu- ja kirjasintyökalut, </strong>nämä työkalut sisältävät solujen sisällön muotoilussa tärkeitä ominaisuuksia. Voit vaihtaa kirjasinlajia tai sen tyyliä. </li>
<li><strong>M. </strong>- <strong>Taulukot</strong>, Calcin laskentataulukko koostuu yhdestä tai useasta välilehdestä, joita kutsutaan taulukoiksi. Uudessa laskentataulukossa näitä on lähtökohtaisesti kolme. Tämän käyttöliittymän osan kautta voit siirtyä taulukosta toiseen. Kaksoisnapsauttamalla taulukon nimeä voit nimetä sen uudelleen ja napsauttamalla viimeisen taulukon perässä olevaa plus-kuvaketta voit lisätä uuden taulukon.</li>
<li><strong>N.</strong> - <strong>Zoomaus</strong>, tällä säätimellä voit zoomata eli suurentaa tai pienentää sivunäkymää, jolloin kerralla näkyvien solujen määrä vaihtelee. Säätimestä näet myös sillä hetkellä käytössä olevan zoomausprosentin. </li>
</ul></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>