<div id="main-content"><h1>Kaikki tämä kirjoittaminen...</h1>
<p>Kaikki tämä kirjoittaminen voi muuttua jossain vaiheessa tylsäksi. Onneksi komentorivi tarjoaa monta tapaa tehdä työstäsi tehokkaampaa.</p>
<h2>Automaattinen täydentäminen</h2>
<p>Jokaisessa näppäimistössä on tabulaattorinäppäin, ja se on erittäin hyödyllinen päätteessä. Olet ehkä käyttänyt aiemmin tätä näppäintä sisentääksesi sanoja tekstinkäsittelyohjelmassa. Voit edelleenkin tehdä tämän GNU/Linux tekstinkäsittelyohjelmissa, mutta kun käytät tabulaattoria<strong> </strong>GNU/Linux-päätteessä, siitä tulee sellainen ajansäästäjä, että kun hallitset sen käytön, tulet käyttämään sitä koko ajan.</p>
<p>Pohjimmiltaan tabulaattori on automaattisen täydennyksen komento. Jos tahdon esimerkiksi siirtää tiedoston "dsjkdshdsdsjhds_ddsjw22.txt" johonkin komennolla "<code>mv",</code>voin joko kirjoittaa jokaisen tyhmän tiedostonimen kirjaimen, tai voin kirjoittaa komennon "<code>mv"</code> (siirrä), jota seuraa muutama ensimmäinen kirjain tiedostonimestä, jonka jälkeen painan<strong> </strong>tabulaattoria. Loput tiedostonimestä täydennetään automaattisesti. Jos tiedostonimeä ei kirjoiteta loppuun asti, se merkitsee, että on monta samoilla kirjaimilla alkavaa tiedostoa tai hakemistoa. Tämän korjaamiseksi voin kirjoittaa muutaman tiedostonimen kirjaimen lisää ja painaa taas tabulaattoria, tai helpottaakseni tehtävää voin painaa tabulaattoria kaksi kertaa, jolloin se antaa minulle listan noilla kirjaimilla alkavista tidostoista.</p>
<p>Voit myös käyttää<strong> </strong>tabulaattoria täyttämään komentojen nimet automaattisesti. </p>
<p>Tabulaattori on ystäväsi, käytä sitä paljon.</p>
<h2>Kopioi ja liitä</h2>
<p>Vaikka työskentelet komentorivillä voit silti käyttää monia graafisen käyttöliittymän mukavuuksia. Leikkaa ja liimaa toimii ehkä komentorivillä hieman eri tavalla kuin muissa käyttöjärjestelmissä, mutta havaitset sen pian hyvin intuitiiviseksi.</p>
<h3><strong>Tekstin kopiointi </strong></h3>
<p><strong></strong>Tekstin kopiointi toimii korostamalla teksti, jonka tahdot kopioida, pitämällä vasenta hiiren nappia alhaalla ja korostamalla teksti aivan kuin olet varmaankin tottunut tekemään. Tai napsauta vasenta nappia kaksi kertaa valitaksesi sanan tai kolme kertaa valitaksesi rivin.</p>
<h3><strong>Tekstin liittäminen</strong></h3>
<p>Korostamasi ja kopioimasi teksti on leikepöydällä, kunnes liität sen kursorisi sijaintiin painamalla keskimmäistä hiiren nappia (tai rullaa).</p>
<p><strong>Huomaa</strong>: Jos hiiressäsi on vain kaksi nappia, <em>molempien painaminen yhdessä </em>tunnistetaan "keskimmäisen napin" painallukseksi.</p>
<p>Kuitenkin se toimii näin päätteessä, jossa ei ole grafiikkaa. Voit huomata, että se ei ole näin työpöydällä. Voi siis olla hyvä idea kirjautua sisään teksti-istuntoa varten. Käytä näppäimiä "" päästäksesi pois työpöydältä. </p>
<p>Kokeile sitä! Valitse alla oleva kappale vasemmalla hiiren napilla, avaa uusi pääte ja liitä teksti keskimmäisellä hiiren napilla.</p>
<pre> echo "Tämä on liitetty teksti."
</pre>
<p>Kun näet tekstin päätteessä, paina Enter-näppäintä ja <code>"echo"</code> -komento toistaa tekstin komentorivin lainausmerkkien välissä. </p>
<p><strong>Huomaa:</strong> Jos kopioit tekstiä verkkosivulta välimerkkejä ei aina käsitellä oikein. Voit itse asiassa kopioida näkymätöntä muotoilua tekstin mukana, mikä hajottaa kopioimasi komennon syntaksin. </p>
<h2>Historia</h2>
<p>On myös mahdollista käyttää näppäimistön nuolia ylös ja alas navigoimaan takaisin ja eteenpäin kirjoittamiesi komentojen historian läpi. Kun navigoit tällä tavalla aikaisempaan komentoon, on mahdollista painaa Return tai Enter -näppäintä ja komento suoritetaan uudelleen. Voit muokata sitä ensin saadaksesi sen tekemään jotain muuta.</p></div><ul Class="menu-goes-here"><li Class="booki-section">Johdanto</li><li><a href="/komentorivin-perusteet/index">Ota komento</a></li>
<li Class="booki-section">Perusteet</li><li><a href="/komentorivin-perusteet/ch003_aloittaminen">Käytön aloittaminen</a></li>
<li><a href="/komentorivin-perusteet/ch004_syntaksi">Syntaksi</a></li>
<li><a href="/komentorivin-perusteet/ch005_ympariinsa-siirtyminen">Ympäriinsä siirtyminen</a></li>
<li><a href="/komentorivin-perusteet/ch006_tiedostorakenne">Tiedostorakenne</a></li>
<li Class="booki-section">Komennot</li><li><a href="/komentorivin-perusteet/ch008_peruskomennot">Peruskomennot</a></li>
<li><a href="/komentorivin-perusteet/ch009_jarjestelmanvalvojat">Järjestelmänvalvoja</a></li>
<li><a href="/komentorivin-perusteet/ch010_useammat-tiedostot">Useammat tiedostot</a></li>
<li><a href="/komentorivin-perusteet/ch011_kirjoita-vahemman">Kirjoita vähemmän</a></li>
<li Class="booki-section">Keskivaikeita komentoja</li><li><a href="/komentorivin-perusteet/ch013_putkitus">Putkitus</a></li>
<li><a href="/komentorivin-perusteet/ch014_komentohistoria">Komentohistoria</a></li>
<li><a href="/komentorivin-perusteet/ch015_standarditiedostot">Standarditiedostot</a></li>
<li Class="booki-section">Kehittyneempiä komentoja</li><li><a href="/komentorivin-perusteet/ch017_kayttooikeudet">Käyttöoikeudet</a></li>
<li><a href="/komentorivin-perusteet/ch018_interaktiivinen-muokkaus">Interaktiivinen muokkaus</a></li>
<li><a href="/komentorivin-perusteet/ch019_poistumisen-tarkastaminen">Poistumisen tarkastaminen</a></li>
<li><a href="/komentorivin-perusteet/ch020_alikomennot">Alikomennot</a></li>
<li><a href="/komentorivin-perusteet/ch021_hakemistot">Hakemistot</a></li>
<li><a href="/komentorivin-perusteet/ch022_kustomisointi">Kustomisointi</a></li>
<li><a href="/komentorivin-perusteet/ch023_parametrien-korvaaminen">Parametrien korvaaminen</a></li>
<li><a href="/komentorivin-perusteet/ch024_gnuscreen">GNUScreen</a></li>
<li><a href="/komentorivin-perusteet/ch025_ssh">SSH</a></li>
<li><a href="/komentorivin-perusteet/ch026_ohjelmien-asentaminen">Ohjelmien asentaminen</a></li>
<li Class="booki-section">Tekstieditorit</li><li><a href="/komentorivin-perusteet/ch028_tekstieditorit">Tekstieditorit</a></li>
<li><a href="/komentorivin-perusteet/ch029_nano">Nano</a></li>
<li><a href="/komentorivin-perusteet/ch030_vi-ja-vim">Vi ja Vim</a></li>
<li><a href="/komentorivin-perusteet/ch031_emacs">Emacs</a></li>
<li><a href="/komentorivin-perusteet/ch032_kedit">Kedit</a></li>
<li><a href="/komentorivin-perusteet/ch033_gedit">Gedit</a></li>
<li Class="booki-section">Skriptaus</li><li><a href="/komentorivin-perusteet/ch035_skriptaus">Skriptaus</a></li>
<li><a href="/komentorivin-perusteet/ch036_skriptien-huoltaminen">Skriptien huoltaminen</a></li>
<li><a href="/komentorivin-perusteet/ch037_muut-kielet">Muut kielet</a></li>
<li><a href="/komentorivin-perusteet/ch038_sed">Sed</a></li>
<li><a href="/komentorivin-perusteet/ch039_awk">AWK</a></li>
<li><a href="/komentorivin-perusteet/ch040_saannolliset-lausekkeet">Säännölliset lausekkeet</a></li>
<li><a href="/komentorivin-perusteet/ch041_perl">Perl</a></li>
<li><a href="/komentorivin-perusteet/ch042_ruby">Ruby</a></li>
<li><a href="/komentorivin-perusteet/ch043_python">Python</a></li>
<li Class="booki-section">Komennot nopeasti</li><li><a href="/komentorivin-perusteet/ch045_komentojen-pikaopas">Komentojen pikaopas</a></li>
<li Class="booki-section">Liitteet</li><li><a href="/komentorivin-perusteet/ch047_tasta-kayttooppaasta">Tästä käyttöoppaasta</a></li>
<li><a href="/komentorivin-perusteet/ch048_tekijat">Tekijät</a></li>
</ul>