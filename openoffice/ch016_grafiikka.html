<div id="main-content"><h1>Grafiikka</h1>
<h2><strong><span lang="FI">Kuvan lisääminen</span></strong></h2>
<p> </p>
<p class="MsoNormal"><strong></strong><span lang="FI">Impress-sovelluksessa voi lisätä dioihin kuvia. Kuvia voi lisätä tekstin sekaan tai kuva voi muodostaa yksin kokonaisen dian. Tee näin:</span></p>
<ol><li><span lang="FI"><strong></strong>Lisää kuva auki olevaan diaan napsauttamalla valikosta <strong>Lisää</strong> &gt; <strong>Kuva </strong>&gt; <strong>Tiedostosta.</strong></span></li>
<li><span lang="FI">Etsi haluamasi kuva.</span></li>
<li>Napsauta valitsemaasi kuvaa (ks. kuva alla). </li>
<li>Napsauta <strong>Avaa </strong>(ks. kuva alla).</li>
</ol><p> </p>
<p><img src="_booki/openoffice/static/OpenOffice-Impress_Grafiikka-kuvankaappaus1_3-fi.jpg" alt="kuvankaappaus1_3.jpg" width="599" height="503">  </p>
<p> </p>
<p><strong>Huom</strong>. Mikäli käytät valmista dian asettelumallia,<strong> </strong>jossa on valmiiksi tila kuvalle, tee näin: </p>
<ol><li>Kaksoisnapsauta kuvalle varattua tilaa (ks. kuva alla). </li>
<li>Etsi haluamasi kuva. </li>
<li>Napsauta valitsemaasi kuvaa.</li>
<li>Napsauta <strong>Avaa</strong>. </li>
</ol><p><img src="_booki/openoffice/static/OpenOffice-Impress_Grafiikka-kuvankaappaus2_5-fi.jpg" alt="kuvankaappaus2_5.jpg" width="599" height="423"></p>
<p> </p>
<hr><h2>Kuvan asettelu </h2>
<p>Kuvan paikkaa diassa voi vaihtaa. Kuvan voi siirtää mihin tahansa kohtaan, myös muiden objektien (esim. tekstin tai toisen kuvan) alle tai päälle.</p>
<p><strong>Kuvan siirtäminen</strong></p>
<p>Voit siirtää kuvaa diassa raahaamalla sitä hiiren avulla seuraavasti: </p>
<ol><li>Tartu kiinni kuvasta hiiren vasemmalla painikkeella.</li>
<li>Raahaa kuva haluttuun kohtaan (ks. kuva alla). </li>
<li>Vapauta hiiren vasen painike. </li>
</ol><p>  <img src="_booki/openoffice/static/OpenOffice-Impress_Grafiikka-kuvankaappaus4-fi.jpg" alt="kuvankaappaus4.jpg" width="599" height="545"></p>
<p>Vaihtoehtoisesti voit myös siirtää kuvia nuolinäppäimillä. Toimi tällöin seuraavasti:</p>
<ol><li>Napsauta kuva aktiiviseksi hiiren vasemmalla painikkeella.</li>
<li>Liikuta kuva haluamaasi kohtaan nuolinäppäimillä.</li>
</ol><p>Kun haluat siirtää kuvan joko objektien<strong> </strong>(esim. tekstin tai toisen kuvan) eteen tai taakse, toimi seuraavasti: </p>
<ol><li>Napsauta kuvaa hiiren oikealla painikkeella.</li>
<li>Napsauta <strong>Järjestä</strong> &gt; <strong>Objektin eteen/Objektin taakse</strong>. Mikäli valitset <strong>Objektin eteen</strong>,<strong> </strong>kuva siirtyy muiden objektien päälle kuvaa siirrettäessä. Vastaavasti mikäli valitset <strong>Objektin taakse</strong>, kuva siirtyy muiden objektien taakse.</li>
</ol><p> </p>
<hr><h2>Kuvan muotoileminen</h2>
<p>Kuvaa voi muotoilla monin eri tavoin. Esimerkiksi kuvan kokoa voi muuttaa, kuvaa voi leikata tai kuvan voi kääntää.</p>
<p><strong>Kuvan koon muuttaminen </strong></p>
<ol><li>Napsauta kuva aktiiviseksi hiiren vasemmalla painikkeella.</li>
<li>Tartu yhteen kuvan ympärillä olevista vihreistä neliöistä hiiren vasemmalla painikkeella. </li>
<li>Muotoile kuva halutun kokoiseksi ja vapauta hiiren vasen painike, kun kuva on sopivan kokoinen (ks. kuva alla). </li>
</ol><p><img src="_booki/openoffice/static/OpenOffice-Impress_Grafiikka-kuvankaappaus3_1-fi.jpg" alt="kuvankaappaus3_1.jpg" width="599" height="540"></p>
<p> </p>
<p><strong>Kuvan leikkaaminen</strong> </p>
<ol><li>Napsauta kuvaa hiiren oikealla painikkeella.</li>
<li>Napsauta <strong>Rajaa kuvaa</strong>.</li>
<li>Anna halutut arvot kenttiin <strong>Vasen/Oikea/Yläreuna/Alareuna</strong>. Arvoja muuttamalla voit siirtää leikkauskohdan reunoja. Antamalla kenttiin positiivisia arvoja reunat pienenevät ja kuva leikkautuu (ks. kuva alla). </li>
<li>Napsauta <strong>OK</strong> (ks. kuva alla). </li>
</ol><p><img src="_booki/openoffice/static/OpenOffice-Impress_Grafiikka-kuvankaappaus5_3-fi.jpg" alt="kuvankaappaus5_3.jpg" width="599" height="341"></p>
<p> </p>
<p><strong>Kuvan kääntäminen</strong></p>
<p>Voit kääntää kuvaa sekä pysty- että vaakatasossa.</p>
<ol><li>Napsauta kuvaa hiiren oikealla painikkeella.</li>
<li>Napsauta <strong>Käännä </strong>&gt; <strong>Pystytasossa/Vaakatasossa</strong>. </li>
</ol><p> </p>
<p><strong>Huom. </strong>Lisää kuvien muotoilumahdollisuuksia saat esille napsauttamalla kuvaa hiiren oikealla painikkeella.</p>
<p> </p></div><ul Class="menu-goes-here"><li Class="booki-section">Johdanto</li><li><a href="/openoffice/index">Johdanto</a></li>
<li Class="booki-section">Asennus</li><li><a href="/openoffice/ch003_asennus-windowsiin">Asennus Windowsiin</a></li>
<li><a href="/openoffice/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/openoffice/ch006_avaa-tiedosto">Avaa tiedosto</a></li>
<li Class="booki-section">Writer</li><li><a href="/openoffice/ch008_writer">Writer</a></li>
<li><a href="/openoffice/ch009_fontti">Fontti</a></li>
<li><a href="/openoffice/ch010_kappale">Kappale</a></li>
<li><a href="/openoffice/ch011_taulukko">Taulukko</a></li>
<li Class="booki-section">Impress</li><li><a href="/openoffice/ch013_impress">Impress</a></li>
<li><a href="/openoffice/ch014_uusi-esitys">Uusi esitys</a></li>
<li><a href="/openoffice/ch015_esityksen-asettelu">Esityksen asettelu</a></li>
<li><a href="/openoffice/ch016_grafiikka">Grafiikka</a></li>
<li><a href="/openoffice/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Calc</li><li><a href="/openoffice/ch019_calc">Calc</a></li>
<li><a href="/openoffice/ch020_taulukot">Taulukot</a></li>
<li><a href="/openoffice/ch021_kaavat">Kaavat</a></li>
<li Class="booki-section">Draw</li><li><a href="/openoffice/ch023_draw">Draw</a></li>
<li><a href="/openoffice/ch024_tekstit">Tekstit</a></li>
<li><a href="/openoffice/ch025_piirros-tyokalurivi">Piirros-työkalurivi</a></li>
<li><a href="/openoffice/ch026_galleria">Galleria</a></li>
<li Class="booki-section">Tekijät</li><li><a href="/openoffice/ch028_tekijat">Tekijät</a></li>
</ul>