<div id="main-content"><h1>Firefoxin päivittäminen</h1>
<div id="content">
<p>Firefoxin voi asettaa tarkistamaan saatavilla olevat päivitykset automaattisesti selainohjelmaan, hakukoneisiin ja kaikkiin asennettuihin lisäosiin. Tässä luvussa kerrotaan, miten voit muuttaa automaattisten päivitysten asetuksia tai tarkistaa päivitykset manuaalisesti niin halutessasi.</p>
<h2>Automaattinen päivitysten tarkastus</h2>
<p>Firefoxissa on oletusasetuksena päivitysten automaattinen tarkastus.</p>
<ol><li>Kun päivityksiä on saatavilla, <strong>Ohjelmistopäivitys</strong>-ikkuna aukeaa automaattisesti. Aloita ohjelmiston päivitys napsauttamalla <strong>OK</strong>. Kaikista valituista päivityksistä ladataan ja asennetaan uudet versiot.</li>
<li>Kun asennus on valmis, sinun on käynnistettävä Firefox uudelleen. Voit sulkea ja avata Firefoxin uudelleen napsauttamalla <strong>Käynnistä Firefox uudelleen</strong>.</li>
</ol><h2>Manuaalinen päivitysten tarkastus</h2>
<p>Voit tarkistaa saatavilla olevat päivitykset manuaalisesti milloin tahansa.</p>
<ol><li>Avaa <em><span class="pth">Ohje</span></em><span class="pth">-valikko</span> ja napsauta <span class="pth"><em>Hae päivityksiä</em>.</span></li>
<li>Jos päivityksiä on saatavilla, napsauta <strong>Lataa uusi versio</strong> aloittaaksesi päivityksen. <br><br><a title="Software Update dialog box" href="http://en.flossmanuals.net/bin/view/Firefox/%20http://support.mozilla.com/en-US/kb/img/wiki_up/upgradingfirefox-1-en.jpg"><span class="img"><img title="upgradingfirefox-1-en" src="_booki/firefox/static/Firefox-UpdatingFirefox-firefox_saatavilla-fi.jpg" alt="firefox_saatavilla.jpg" width="403" height="362" border="0"></span></a> <br>Jos päivityksiä ei ole saatavilla, napsauta <strong><span class="noMac button">OK</span> </strong>sulkeaksesi ikkunan.</li>
<li>Kun asennus on valmis, sinun on käynnistettävä Firefox uudelleen. Voit sulkea ja avata Firefoxin uudelleen napsauttamalla <strong>Käynnistä Firefox uudelleen</strong>. <br><br><a title="Software Update dialog box after completing update" href="http://support.mozilla.com/en-US/kb/img/wiki_up/upgradingfirefox-2-en.jpg%20"><span class="img"><img title="upgradingfirefox-2-en" src="_booki/firefox/static/Firefox-UpdatingFirefox-firefox_paivitys_valmis-fi.jpg" alt="firefox_paivitys_valmis.jpg" width="403" height="362" border="0"></span></a> <br><br>Kun Firefox on käynnistynyt uudelleen, sinulla on käytössäsi uusin versio.</li>
</ol><h2>Päivitysasetusten muuttaminen</h2>
<p>Firefoxissa on oletusasetuksena päivitysten automaattinen tarkistus. Suosittelemme, että pidät automaattiset päivitykset käytössä, sillä Firefoxin pävitykset sisältävät yleensä tärkeitä turvallisuuskorjauksia. Voit kuitenkin ottaa automaattiset päivitykset pois käytöstä, mikäli haluat.</p>
<ol><li><span><em>Avaa</em> </span><em><span class="win"><span class="pth">Työkalut</span></span></em><span class="win"><span class="pth">-valikko ja valitse <em>Asetukset</em></span></span><em><span class="win"><span class="pth">.</span></span></em></li>
<li>Napsauta <strong><span class="pth">Lisäasetukset</span></strong>-kuvaketta.</li>
<li>Avaa <strong><span class="pth">Päivitys</span></strong><span class="pth">-välilehti</span>. Tällä välilehdellä näet automaattisten päivitysten asetukset. <br><br><span class="img"><img title="upgrading-options-en" src="_booki/firefox/static/Firefox-UpdatingFirefox-firefox_paivitysasetukset-fi.jpg" alt="firefox_paivitysasetukset.jpg" width="400" height="375" border="0"></span> </li>
<li>Mahdolliset päivitysasetukset: <br><ul><li><strong>Hae päivityksiä väliajoin: </strong>Valitse ne osat, joihin haluat Firefoxin hakevan päivityksiä automaattisesti. Firefox voi hakea päivityksiä itse selainohjelmaan sekä kaikkiin asennettuihin lisäosiin ja hakukoneisiin.
<ul><li>Jos et halua käyttää automaattisia päivityksiä, poista valinnat kaikista kolmesta vaihtoehdosta.</li>
</ul></li>
<li><strong>Kun päivitys Firefoxiin löytyy:</strong> Valitse, mitä haluat Firefoxin tekevän, kun se löytää päivityksiä. <br><ul><li><strong>Kysy, mitä tehdään</strong>: Firefox antaa sinun valita, haluatko ladata ja asentaa päivityksen. Jos et juuri nyt halua tehdä sitä, voit ladata päivityksen myöhemmin.</li>
<li><strong>Lataa ja asenna päivitys automaattisesti</strong>: Firefox lataa ja asentaa päivitykset automaattisesti. Jos haluat Firefoxin varoittavan sinua sellaisten päivitysten kohdalla, jotka poistavat käytöstä lisäosia, valitse kyseinen toiminto.</li>
</ul></li>
<li>Voit tarkastella aiemmin ladattuja ja asennettuja päivityksiä napsauttamalla <strong>Näytä päivityshistoria</strong>.</li>
</ul></li>
<li><span class="win">Napsauta <strong>OK</strong> sulkeaksesi <strong>Asetukset</strong>-ikkunan.</span></li>
</ol><h2>Firefoxin päivittäminen Linuxissa (Ubuntu)</h2>
<p>Jos käytät Firefoxia Linuxissa, et voi käyttää yllä mainittuja päivitysvaihtoehtoja. Sen sijaan sinun tulee käyttää Ubuntun omia päivitystyökaluja, jotka ovat valikossa Järjestelmä &gt; Hallinta &gt; Päivitysten hallinta. Päivityksen jälkeen sinun tarvitsee vain käynnistää Firefox uudelleen. Firefox-päivitysten julkaisemisen jälkeen voi kestää muutama päivä, ennen kuin ne näkyvät Ubuntun päivitystyökaluissa.</p>
</div></div><ul Class="menu-goes-here"><li Class="booki-section">Johdanto</li><li><a href="/firefox/index">Johdanto</a></li>
<li><a href="/firefox/ch002_tasta-kayttooppaasta">Tästä käyttöoppaasta</a></li>
<li><a href="/firefox/ch003_ennen-kuin-aloitat">Ennen kuin aloitat</a></li>
<li><a href="/firefox/ch004_avoimen-lahdekoodin-esittely">Avoimen lähdekoodin esittely</a></li>
<li><a href="/firefox/ch005_kuinka-verkko-toimii">Kuinka verkko toimii</a></li>
<li Class="booki-section">Asennus</li><li><a href="/firefox/ch007_asennus-windowsiin">Asennus Windowsiin</a></li>
<li><a href="/firefox/ch008_asennus-ubuntuun">Asennus Ubuntuun</a></li>
<li><a href="/firefox/ch009_firefoxin-paivittaminen">Firefoxin päivittäminen</a></li>
<li Class="booki-section">Peruskäyttö</li><li><a href="/firefox/ch011_kayttoliittyma">Käyttöliittymä</a></li>
<li><a href="/firefox/ch012_osoiterivi">Osoiterivi</a></li>
<li><a href="/firefox/ch013_tiedostojen-lataaminen">Tiedostojen lataaminen</a></li>
<li><a href="/firefox/ch014_sivujen-kopiointi-lataaminen-ja-tulostaminen">Sivujen kopiointi, lataaminen ja tulostaminen</a></li>
<li><a href="/firefox/ch015_muokkaa-tyokalupalkkia">Muokkaa työkalupalkkia</a></li>
<li Class="booki-section">Ominaisuudet</li><li><a href="/firefox/ch017_lisaosat">Lisäosat</a></li>
<li><a href="/firefox/ch018_lisaosien-hallinta">Lisäosien hallinta</a></li>
<li><a href="/firefox/ch019_firefoxin-teemat">Firefoxin teemat</a></li>
<li><a href="/firefox/ch020_sivupalkkien-kaytto">Sivupalkkien käyttö</a></li>
<li Class="booki-section">Yksityisyys ja turvallisuus</li><li><a href="/firefox/ch022_yksityisyys-firefoxissa">Yksityisyys Firefoxissa</a></li>
<li Class="booki-section">Tekijät</li><li><a href="/firefox/ch024_tekijat">Tekijät</a></li>
</ul>