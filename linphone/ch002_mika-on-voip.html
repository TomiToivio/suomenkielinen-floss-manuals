<div id="main-content"><h1>Mitä on VoIP?</h1>
<div id="content">
<p> </p>
<p><span style="text-decoration: underline;">VoIP</span> on lyhenne sanoista "Voice over Internet Protocol". Se summaa prosessin, jossa ääntä lähetetään internetissä samaan tapaan kuin puhelimessa puhelinverkossa. Itse asiassa on mahdollista käyttää VoIP:tä monissa tilanteissa, joissa sinulla on tietokoneverkko tai olet kytkeytynyt nettiin. Voice over IP on erikoistunut muoto internet-puheluista tai IP-puheluista. Nämä jälkimmäiset viittaavat internet-palveluihin, jotka ovat samanlaisia, kuin vakiintuneet "puhelintyyppiset" palvelut. Esimerkiksi faksaus ja viestien lähettäminen (SMS:n kaltaiset palvelut) internetin yli ovat "IP-puhelinpalveluita", kun taas VoIP viittaa vain internetissä lähetettävään ääneen. </p>
<p>VoIP on nousussa erilaisten puhelinohjelmien suosion vuoksi: näitä ovat Skype (<a href="http://www.skype.com/" target="_top">http://www.skype.com/</a>) , OpenWengo (<a href="http://www.openwengo.com/" target="_top">http://www.openwengo.com</a>) , ichat ( <a href="http://www.apple.com/ichat/" target="_top">http://www.apple.com/ichat/</a>) ja Gizmo (<a href="http://www.gizmoproject.com/" target="_top">http://www.gizmoproject.com/</a>). Vaikka tämä voi vaikuttaa melko uudelta ilmiöltä, VoIP-nörtit ja kaupalliset kehittäjät ovat tehneet tällaisilla ohjelmilla kokeiluja pitkään. On olemassa monia ohjelmistoja internet-puheluita varten. Nämä ohjelmat sisältävät myös entistä useammin videokonferenssin ja videopuhelun mahdollisuuksia. </p>
<h2>MihinVoIP:tä käytetään? </h2>
<p>Tyypillisesti VoIP:tä käytetään puheluihin internetissä. Voit thedä tämän käyttäen ohjelmistopuhelimia tai perinteisten puhelimien kaltaista laitetta. Jos käytät VoIP-ohjelmaa, voit soittaa muille ihmisille tietokoneeltasi ja puhua heille. Yleensä vastaanottaja käyttää myös ohjelmistopuhelinta, mutta joskus on mahdollista soittaa matkapuhelimeen tai muihin puhelimiin. Skypen kaltaiset palvelut tarjoavat tällaisen toiminnon. Skype on ohjelmistopuhelin, mutta Skypen omistajat tarjoavat myös palveluita, joilla voi soittaa lankapuhelimiin tai matkapuhelimiin. Vaikka tietokoneesta tietokoneeseen menevät puhelut ovat usein ilmaisia tällaisessa hallitussa puhelinverkossa, jälkimmäiset palvelut ovat usein laskutettuja ja muodostavat osan palvelun liikemallista. </p>
<p>Monet ihmiset eivät ymmärrä, että Skype ja vastaavat palvelut ovat suljettuja verkkoja, joten et voi soittaa ihmisille toisissa VoIP-verkoissa ja ihmiset toisissa VoIP-verkoissa eivät voi soittaa sinulle. Joten jos sinulla on käyttäjätunnus Wengossa et voi soittaa jollekulle Skypessä ja niin edelleen. VoIP:n ei tarvitse toimia näin, kyseessä on vain yhtiöiden tapa sitoa sinut verkkoihinsa ja palveluihinsa, ja se on hyvin samanlainen, kuin perinteisten puhelinyhtiöiden toimintatapa. Esimerkiksi matkapuhelinyhtiöt laskuttavat usein puheluista kilpailevien verkkojen matkapuhelimiin. </p>
<p>On olemassa kasvava joukko VoIP-palveluita, jotka toimivat standardeihin perustuvalla teknologialla luodakseen käyttäjätunnuksia ja soittaakseen puheluita. Ihannetapauksessa tämä merkitsee, että sinulla voi olla käyttäjätunnus yhdessä VoIP-pelvelussa ja soittaa kenelle tahansa. Palvelun toiminta muistuttaa sähköpostia. Internet-palveluntarjoajan sähköpostilla voit lähettää sähköpostia kaikille riippumatta siitä kuka tarjoaa heidän sähköpostiosoitteensa. Ajattele, jos tämä ei toimisi näin, jos sähköposti toimisi kuten Skype, voisit lähettää sähköpostia vain oman palveluntarjoajasi osoitteisiin. XS4ALL-käyttäjä (hollantilainen palveluntarjoaja) voisi lähettää sähköpostia vain muille XS4ALL-sähköpostitileille. Tämä olisi naurettavaa ja muuttaisi internetin luonnetta. Joten miksi meidän tulee hyväksyä VoIP-palveluntarjoajien pyrkimys tehdä juuri näin? Meidän ei ole pakko, sillä Free VoIP:n (<a href="http://freevoip.gedameurope.com/" target="_top">http://freevoip.gedameurope.com/</a>) kaltaisia avoimempia malleja ollaan luomassa. </p>
<h2>Mikä on "ohjelmistopuhelin"?</h2>
<p>Ohjelmistopuhelin on ohjelma, jota voit käyttää VoIP-puheluihin. Monia tällaisia ohjelmia on saatavilla, ne ovat muuttumassa yhtä yleisiksi kuin sähköpostiohjelmat. On jatkuvasti yleisempää, että ohjelmistopuhelinta voi käyttää verkkoselaimesta, joten voit soittaa puheluita verkkoselaimestasi asentamatta mitään hankalaa ohjelmaa. On olemasas liian monta ohjelmaa, että niitä voisi listata tässä, mutta hyvä lista (joskaan ei täydellinen) löytyy IPTEL-verkkosivulta: </p>
<p><a href="http://www.iptel.org/info/products/sipphones.php%20">http://www.iptel.org/info/products/sipphones.php </a></p>
<p>Ohjelmistopuhelimia täytyy yleensä konfiguroida, jotta ne toimivat, ja sinun täytyy ensin hankkia jonkinlainen VoIP-käyttäjätili, ennen kuin voit konfiguroida ohjelman.  </p>
<p>Monet ohjelmat käyttävät SIP:ksi kutsuttua teknologiaa. Tätä ohjelmistopuhelinten joukkoa kutsutaan usein SIP-puhelimeksi. SIP on joukko sääntöjä, joita puhelin noudattaa, jotta muut voivat soittaa sinulle ja sinä voit soittaa heille. Käytääksesi SIP-puhelinta tarvitset SIP-käyttäjätilin VoIP-palvelussa. Jos luot SIP-tilin saat SIP-osoitteen, joka näyttää aivan sähköpostiosoitteelta. Esimerkiksi SIP-osoitteesi voi näyttää tältä: </p>
<p>flossmanuals@freesip.net</p>
<p>Jos joku tahtoo soittaa tähän tiliin, hän käyttää yllä olevia tietoja puhelun valintaan, joten samankaltaisuus sähköpostin käytön kanssa on suurta. </p>
</div></div><ul Class="menu-goes-here"><li Class="booki-section">JOHDANTO</li><li><a href="/linphone/index">JOHDANTO</a></li>
<li><a href="/linphone/ch002_mika-on-voip">MIKÄ ON VOIP?</a></li>
<li Class="booki-section">ALOITTAMINEN</li><li><a href="/linphone/ch004_kayttoliittyma">KÄYTTÖLIITTYMÄ</a></li>
<li><a href="/linphone/ch005_asetukset">ASETUKSET</a></li>
<li Class="booki-section">TEKIJÄT</li><li><a href="/linphone/ch007_tekijat">TEKIJÄT</a></li>
</ul>