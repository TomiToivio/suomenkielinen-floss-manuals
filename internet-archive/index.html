<html dir="None"><body><div id="main-content"><h1>Internet Archive</h1>
<p><img src="http://fi.flossmanuals.net/kirjoita/internet-archive/_draft/_v/1.0/static/glogo.png" alt=""></p>
<p>Mikä on Archive.org? Se on <strong>Internet Archiveksi</strong> kutsutun voittoa tuottamattoman järjestön verkkosivu. Se perustettiin vuonna 1996 ja se sijaitsee San Franciscossa. </p>
<p>Internet Archiven tavoitteena on internetin ja digitaalisen tiedon tallentaminen, arkistointi ja säilyttäminen. Internet Archive lataa ajoittain miltei kaikki mahdolliset verkkosivut, sekä indeksoi ja arkistoi ne. Tätä palvelua kutsutaan nimellä <strong>WayBack Machine</strong> (<a href="http://www.archive.org/web/web.php" target="_blank">http://www.archive.org/web/web.php</a>) ja sen arkistoa on helppo käyttää. Voit nähdä oman sivustosi vanhemmat versiot tai lukea verkosta poistuneiden sivujen sisältöä. </p>
<p>Voit myös tilata järjestöllesi yhden arkistointipalveluista, joita kutsutaan nimellä <strong>Archive-IT</strong> (<a href="http://www.archive-it.org/" target="_blank">http://www.archive-it.org</a>). Tämä palvelu mahdollistaa järjestösi aineistojen arkistoinnin ja säilyttämisen käyttäen tämän palvelun tarjoamia verkkotyökaluja.</p>
<p>Tämän lisäksi Internet Archive tarjoaa varastointitilaa miltei mille tahansa tiedolle, jonka tahdot ladata arkistoon. Voit tallentaa ohjelmistoja, videota, tekstiä, ääntä, mitä tahansa. On olemassa tiettyjä vaatimuksia, joista olennaisin on se, että sinun tulisi omistaa teokset, tai ainakin saada lupa niiden lataamiseen. Sinun täytyy myös lisensoida työt <strong>Creative Commons</strong> -lisenssillä (tai vastaavalla). Tämä ei yleensä ole ongelma, mikäli kyseessä on itse tekemäsi teos, mutta se voi olla ongelmallista, mikäli käytit tekijänoikeusten alaista materiaalia (esimerkiksi musiikkia videossa) työsi sisällä, tai jos lataat jotain jonkun muun tekemää.</p>
<p>Internet Archive on todella käyttökelpoinen ja siitä tulee ajan kuluessa vielä tärkeämpi historiantutkimuksen resurssi.</p></div><ul Class="menu-goes-here"><li Class="booki-section">Internet Archive</li><li><a href="/internet-archive/index">Internet Archive</a></li>
<li><a href="/internet-archive/ch002_creative-commons">Creative Commons</a></li>
<li Class="booki-section">Käyttäjätunnukset</li><li><a href="/internet-archive/ch004_rekisteroityminen">Rekisteröityminen</a></li>
<li Class="booki-section">Videon ja äänen lataaminen</li><li><a href="/internet-archive/ch006_lataus-selaimella">Lataus selaimella</a></li>
<li Class="booki-section">Liitteet</li><li><a href="/internet-archive/ch008_lisenssi">Lisenssi</a></li>
</ul>