<div id="main-content"><h1>MuSE</h1>
<p><strong>MuSE</strong> on lyhenne sanoista <strong>Mu</strong>ltiple <strong>S</strong>treaming <strong>E</strong>ngine (Useamman streamin moottori). Sen ovat kehittäneet Dynen (<a href="http://www.dyne.org" target="_top">http://www.dyne.org</a>) ohjelmoijat.</p>
<p>Dyne.org on hakkereiden ruohonjuuritason verkosto, joka on luonut vapaita ohjelmistoja vuodesta 2000 asti, pyrkimyksenään alentaa laitteistovaatimuksia ja lisätä ilmaisuvapautta.  </p>
<p>Streamaus on käsite, jolla viitataan tapaan lähettää ääntä tai kuvaa suorana lähetyksenä internetissä. MuSE mahdollistaa äänen streamauksen. </p>
<p>Ehkä paras tapa selittää virtaustoisto on verrata sitä radioasemaan. Radioasema koostuu kolmesta osasta - studiosta, lähettimestä ja yleisön käyttämistä vastaanottimista... </p>
<p><img title="radio_en" src="_booki/muse/static/MuSE-Introduction-radio_en-fi.gif" alt="radio_en" width="350" height="225"></p>
<p>Yllä on yksinkertainen kaavio, joka esittää lähettävän radioaseman toiminnan. Radioasema on äänen lähde. Asemalla on yleensä miksauspöytia, cd-soittimia, minidisc-soittimia, vinyylisoittimia ja niin edelleen. Äänisignaali lähetetään studiosta vastaanottimeen. Tämä voidaan lähettää studiosta vastaanottimeen kaapelin (jota kutsutaan joskus maalinjaksi) tai mikroaaltolinkin kautta. Sitten lähetin lähettää äänen FM-modulaatiolla, jotta radiovastaanottimet voivat vastaanottaa ja toistaa sen. </p>
<p>Radio toimii tällä tavalla, koska se yrittää lähettää studion ääntä mahdollisimman monille vastaanottajille. Ilman lähetintä toimiva radioasema saisi aika pienen yleisön! Vain studioon mahtuvat ihmiset voisivat kuunnella. Joten lähetin toimii jakelukanavana, jolloin useammat ihmiset voivat vastaanottaa radiolähetystä ja mahdollinen kuuntelijajoukko on paljon suurempi. </p>
<p>Tämä muistuttaa hyvin paljon streamauksen toimintatapaa ja käyttötarkoitusta. Jos ääntä soitetaan huoneessa olevassa tietokoneessa, yleisö ei ole kovinkaan suuri... Joten käyttämme streamausta jakaaksemme äänen useammille kuulijoille. </p>
<p> </p>
<p><img src="_booki/muse/static/MuSE-Introduction-transmit_server_en-fi.gif" alt="transmit_server.gif" width="350" height="225">  </p>
<p>Tietokone korvaa radiostudion, streamauspalvelin korvaa lähettimen, ja kuuntelijat kytkeytyvät tietokoneiden avulla serveriin sen sijaan että vastaanottaisivat lähetystä radiovastaanottimilla. Käyttäen tätä mallia näemme, että MuSE on ohjelma, joka lähettää ääntä tietokoneestasi streamauspalvelimelle. </p>
<p><img src="_booki/muse/static/MuSE-Introduction-muse_cover_3_en-fi.gif" alt="muse_cover_3.gif" width="350" height="225"></p>
<p>Näin ohjelmaa voi käyttää luomaan verkossa suoraa lähetystä lähettävän radioaseman. Sitä voi käyttää tapahtumien lähettämiseen tai muihin kulttuuriprojekteihin. MuSEa voi käyttää Linuxissa tai Mac OSX:ssä. </p></div><ul Class="menu-goes-here"><li Class="booki-section">JOHDANTO</li><li><a href="/muse/index">JOHDANTO</a></li>
<li><a href="/muse/ch002_mita-streamaus-on">MITÄ STREAMAUS ON?</a></li>
<li Class="booki-section">KÄYTTÖLIITTYMÄ</li><li><a href="/muse/ch004_tyokalupalkki">TYÖKALUPALKKI</a></li>
<li Class="booki-section">KÄYTTÖ</li><li><a href="/muse/ch006_suora-virtaustoisto">SUORA VIRTAUSTOISTO</a></li>
<li><a href="/muse/ch007_soittolistan-virtaustoisto">SOITTOLISTAN VIRTAUSTOISTO</a></li>
<li Class="booki-section">LIITTEET</li><li><a href="/muse/ch009_tekijat">TEKIJÄT</a></li>
</ul>