<html dir="None"><body><div id="main-content"><h1>ENNAKKOVAATIMUKSET </h1>
<p>Tässä kirjassa emme odota sinulta mitään aiempaa teoreettista tietoa taitosta tai graafisesta suunnittelusta. Tietenkin luova harjoittelu visuaalisten taiteiden parissa (valokuvaus, piirtäminen...) tai kokemus taittamisesta auttaa sinua tekemään kauniita luomuksia ja ymmärtämään teknisiä seikkoja, mutta se ei ole välttämätöntä Scribusin käyttöön. </p>
<p>Käytä kuitenkin hiirtä, jossa on kaksi nappia ja rulla (vältä läppärin kosketushiirtä) ja mukavaa näppäimistöä, jotta tämän kirjan soveltaminen on mukavaa. Näin voit pitää toisen käden hiirellä ja toisen näppäimistöllä. Tämä on hyvin yleinen yhdistelmä Scribusia käytettäessä ja voi säästää aikaasi. </p>
<p>Voit yrittää opetella näppäimistökomennot nopeampaa käyttöä varten. Tämä opas ei yleensä viittaa niihin vaan käyttää valikkoja toimintojen tekemiseen. Näissä valikoissa näet kuitenkin näppäinkomennon valikon oikealla puolella. Tämä on helppo ja nopea tapa parantaa tuottavuutta.</p>
<p>Lisäksi sinun tulisi osata käyttää hiirtä ja näppäimistöä, tavallisia toimisto-ohjelmia, internet-selainta ja hallita tiedostoja.</p>
<p>Riippumatta käyttämästäsi tietokoneesta ja käyttöjärjestelmästä (Windows, Mac OS, Linux...), varmista, että osaat tehdä seuraavat asiat: </p>
<p><strong>Hiiri: </strong> </p>
<ul><li>Siirtää ikkunoita ja dialogilaatikoita;</li>
<li>Käyttää oikeaa hiiren nappia (sitä käytetään lähinnä näyttämään kontekstivalikko);</li>
<li>Käyttää vasenta hiiren nappia (valitsemaan valikosta);</li>
<li>Käyttää keskinappia (napsauttaa hiiren pyörää tai painaa vasenta ja oikeaa nappia samaan aikaan); </li>
<li>Vetää ja pudottaa (pitää hiiren nappia painettuna siirtääksesi esinettä ja päästää hiiren napin vapaaksi pudottaaksesi esineen); </li>
<li>Napsauttaa ja vetää (vetääksesi esimerkiksi rajalaatikon);</li>
<li>Siirtää ikkunoita ja dialogilaatikoita ruudulla; </li>
</ul><p><strong>Hiiri + Näppäimistö: </strong></p>
<ul><li>Käyttää näppäinyhdistelmiä (Ctrl, Alt, Shift jne.) yhdessä hiiren kanssa;</li>
<li>Siirtyäksesi yhdestä ruudusta toiseen; </li>
</ul><p><strong>Tiedostojen hallinta:</strong>(tätä täsmennetään luvussa Järjestele tiedostot) </p>
<ul><li>Avata, tallentaa ja siirtää tiedostojasi tietokoneellasi;</li>
<li>Luoda ja järjestää hakemistojen ja tiedostojen hierarkian (tiedostot tallennetaan sopiviin kansioihin);</li>
<li>Tiedät minne tiedostosi on tallennettu (löytääksesi polun tiedostoon tai hakemistoon);</li>
</ul><p><strong>Navigointi: </strong></p>
<ul><li>Käyttää verkon hyperlinkkejä. </li>
</ul><p>Jos tämä lista on hieman pelottava, älä huolestu: osaat luultavasti tehdä nämä asiat. Jos epäilet asiaa, internet-haku tai aloittelijoiden kirjan lukeminen auttaa varmasti, tai joku ystäväsi tai sukulaisesi voi varmasti näyttää sinulle nämä toimenpiteet. Lisäksi kaikkeen oppimiseen tarvitaan asiaan paneutumista: harjoitus tekee mestarin myös ohjelmistoja käytettäessä.</p></div><ul Class="menu-goes-here"><li Class="booki-section">SCRIBUS</li><li><a href="/scribus-opas-1/index">MIKÄ SCRIBUS ON?</a></li>
<li><a href="/scribus-opas-1/ch002_ennakkovaatimukset">ENNAKKOVAATIMUKSET</a></li>
<li><a href="/scribus-opas-1/ch003_tasta-oppaasta">TÄSTÄ OPPAASTA</a></li>
<li><a href="/scribus-opas-1/ch004_esimerkkeja-scribusin-kaytosta">ESIMERKKEJÄ SCRIBUSIN KÄYTÖSTÄ</a></li>
<li Class="booki-section">ASENTAMINEN</li><li><a href="/scribus-opas-1/ch006_scribusin-asentaminen">SCRIBUSIN ASENTAMINEN</a></li>
<li Class="booki-section">PERUSTEET</li><li><a href="/scribus-opas-1/ch008_kayton-aloittaminen">KÄYTÖN ALOITTAMINEN</a></li>
<li Class="booki-section">KÄYTTÖ</li><li><a href="/scribus-opas-1/ch010_scribusin-kaytto">SCRIBUSIN KÄYTTÖ</a></li>
<li><a href="/scribus-opas-1/ch011_suunnittelu">SUUNNITTELU</a></li>
<li><a href="/scribus-opas-1/ch012_teksti-ja-grafiikka">TEKSTI JA GRAFIIKKA</a></li>
<li><a href="/scribus-opas-1/ch013_lahteiden-valmistelu">LÄHTEIDEN VALMISTELU</a></li>
<li><a href="/scribus-opas-1/ch014_formaatti">FORMAATTI</a></li>
<li><a href="/scribus-opas-1/ch015_varien-valinta">VÄRIEN VALINTA</a></li>
<li><a href="/scribus-opas-1/ch016_fonttien-valinta">FONTTIEN VALINTA</a></li>
<li Class="booki-section">KÄYTÄNTÖJÄ</li><li><a href="/scribus-opas-1/ch018_tiedostojen-jarjestely">TIEDOSTOJEN JÄRJESTELY</a></li>
<li><a href="/scribus-opas-1/ch019_mallit">MALLIT</a></li>
<li><a href="/scribus-opas-1/ch020_kompositio">KOMPOSITIO</a></li>
<li><a href="/scribus-opas-1/ch021_tyylitiedostot">TYYLITIEDOSTOT</a></li>
<li><a href="/scribus-opas-1/ch022_skriptaus">SKRIPTAUS</a></li>
<li Class="booki-section">TUOTANTO</li><li><a href="/scribus-opas-1/ch024_kuvien-ja-tekstin-tuominen">KUVIEN JA TEKSTIN TUOMINEN</a></li>
<li><a href="/scribus-opas-1/ch025_kehykset">KEHYKSET</a></li>
<li><a href="/scribus-opas-1/ch026_varienhallinta">VÄRIENHALLINTA</a></li>
<li><a href="/scribus-opas-1/ch027_typografia">TYPOGRAFIA</a></li>
<li><a href="/scribus-opas-1/ch028_laadunvalvonta">LAADUNVALVONTA</a></li>
<li><a href="/scribus-opas-1/ch029_asiakirjojen-kokoaminen">ASIAKIRJOJEN KOKOAMINEN</a></li>
<li><a href="/scribus-opas-1/ch030_lopullinen-tuotos">LOPULLINEN TUOTOS</a></li>
<li Class="booki-section">LIITTEET</li><li><a href="/scribus-opas-1/ch032_toistuvia-ongelmia">TOISTUVIA ONGELMIA</a></li>
<li><a href="/scribus-opas-1/ch033_tekijat">TEKIJÄT</a></li>
</ul>