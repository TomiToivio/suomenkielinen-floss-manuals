<div id="main-content"><h1>OSM-kartan editointi JOSMilla</h1>
<p>Nyt opettelemme JOSMin käytön todellisen OpenStreetMap-kartan editointiin. Lisäämme parannuksemme karttaan. Opimme OSM-kartoituksen perussyklin.</p>
<p><strong>Askel 1</strong>: <strong>Lataus</strong>  <br>Hae nykyinen karttatieto OpenStreetMapista.</p>
<p><strong>Askel 2</strong>: <strong>Muokkaus</strong> <br>Muokkaa karttaa käyttäen GPS:ää, Walking Papersia tai muistiinpanojasi.</p>
<p><strong>Askel 3</strong>: <strong>Tallennus</strong> <br>Tallenna muutokset OpenStreetMapiin.</p>
<h3><strong>Ennen kuin aloitat: valmistele JOSM <br></strong></h3>
<p>Avataksesi JOSMin Windowsissa, napsauta käynnistysvalikkoa tietokoneesi vasemmassa alanurkassa ja etsi ohjelma JOSM. Macissa voit kaksoisnapsauttaa JOSM-sovellusta käynnistääksesi sen.</p>
<p>Lataa seuraavaksi GPX-tiedostosi ja Walking Paperisi. Sinun ei tarvitse avata molempia, mutta voit tahtoessasi tehdä niin.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/01-2/" rel="attachment wp-att-279"><img class="aligncenter size-large wp-image-279" title="Prepare JOSM" src="http://www.learnosm.org/wp-content/uploads/2011/09/01-520x292.png" alt="Prepare JOSM" width="520" height="292"></a></p>
<h3>Lataa OpenStreetMap-tieto</h3>
<p>Ennen kuin muokkaamme karttaa, meidän täytyy ladata olemassaoleva OSM-tieto alueestamme. Ladataksemme tiedon joudumme yhdistämään tietokoneen verkkoon, koska lataamme itse asiassa tietoa OpenStreetMapista.</p>
<p>Kun avaat GPX-plun tai Walking Paperin, karttaikkuna näyttää mitä olet avannut, ja siirtyy automaattisesti oikeisiin koordinaatteihin. Kun olet avannut tiedostosi, katso JOSMin vasempaan alanurkkaan. Voit nähdä hiiresi kohdistimen latitudin ja longitudin.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/02-2/" rel="attachment wp-att-280"><img class="aligncenter size-full wp-image-280" title="JOSM lat lon" src="http://www.learnosm.org/wp-content/uploads/2011/09/02.png" alt="JOSM lat lon" width="280" height="84"></a></p>
<p>Koska karttaikkunamme näyttää jo alueen, jota tahdomme muokata, on helppoa ladata tämän alueen OpenStreetMap-karttatieto. Napsauta kohtaa "File" JOSMin oikeassa ylänurkassa ja napsauta "Download from OSM". Tämä avaa latausikkunan. Voit käyttää tätä ikkunaa yksinkertaisemmin napsauttamalla latausnappia, joka näytetään tässä:</p>
<p><a href="http://www.learnosm.org/beginners-guide/chapter-6-editing-openstreetmap-with-josm/03-2/" rel="attachment wp-att-281"><img class="aligncenter size-full wp-image-281" title="JOSM Download" src="http://www.learnosm.org/wp-content/uploads/2011/09/03.png" alt="JOSM Download" width="37" height="38"></a></p>
<p>Kun latausikkuna aukenee, sinun pitäisi nähdä kartta, johon on piirretty vaaleanpunainen laatikko. Jos et näe karttaa, paina välilehteä, jossa lukee “Slippy map”.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/04-2/" rel="attachment wp-att-282"><img class="aligncenter size-large wp-image-282" title="JOSM Slippy Map" src="http://www.learnosm.org/wp-content/uploads/2011/09/04-520x292.png" alt="JOSM Slippy Map" width="520" height="292"></a></p>
<p>Vaaleanpunainen laatikko edustaa kartan aluetta, jonka tahdot ladata editoitavaksi. Ellet ole siirtänyt karttaikkunaa avattuasi GPS-tiedoston tai Walking Paperin, laatikon pitäisi olla piirretty oikean alueen ympärille. Kuitenkin tahtoessasi voit ladata suuremman alueen, sekä piirtää uuden laatikon. Piirtääksesi uuden laatikon voit napsauttaa karttaa, pitää pohjassa vasenta hiiren nappia, ja vetää hiirelläsi luodaksesi laatikon. Lopeta hiiren napin painaminen lopettaaksesi laatikon piirtämisen.</p>
<p>Kun olet tyytyväinen laatikon kokoon ja sijaintiin, napsauta "Download" ikkunan alaosassa. JOSM hakee tämän alueen tiedot OpenStreetMapista ja avaa sen karttaikkunassasi muokkausta varten.</p>
<h3><strong>Muokkaa</strong></h3>
<p>Seuraava askel on muokata karttaa ja lisätä uusia kohteita. Tämä ei aina ole aluksi helppoa, mutta harjoituksen myötä sinusta tulee parempi ja parempi.</p>
<p>Jos tahdot siirtää pistettä, viivaa tai muotoa, käytä <strong>valintatyökalua</strong>. Napsauta kohdetta ja vedä se sinne, missä sen pitäisi olla. Tätä voidaan käyttää korjaamaan väärään paikkaan laitettujen kohteiden sijainti.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/05-2/" rel="attachment wp-att-283"><img class="aligncenter size-full wp-image-283" title="JOSM Select Button" src="http://www.learnosm.org/wp-content/uploads/2011/09/05.png" alt="JOSM Select Button" width="36" height="36"></a></p>
<p>Käytä <strong>piirtotyökalua </strong>piirtääksesi uusia pisteitä, viivoja ja muotoja. Kuvaile näitä kohteita valitsemalla Presets-valikosta.</p>
<p>Muista, että GPS-pisteesi ja Walking Paperit eivät mene automaattisesti OpenStreetMapiin. Sinun täytyy lisätä ne OSM-kartalle digitaalisesti, käyttäen piirrostyökalua. Mutta pisteesi, polkusi ja Walking Paperisi näkyvät taustalla oppaana.</p>
<p>Oletetaan, että olet tallentanut koordinaattipisteen GPS-satelliittipaikantimeesi nimellä 030, ja että kirjoitit muistikirjaasi, että 030 on koulu. Lisätäksesi tämän pisteen OpenStreetMapiin voit valita piirrostyökalun ja kaksoisnapsauttaa pisteen 030 päällä karttaikkunassasi. Tämä luon pisteen. Mene sen jälkeen Presets-valikkoon ja etsi ennakkoasetus koululle. Kirjoita koulun nimi ja napsauta “Apply Preset”. Tee sama lisätäksesi viivoja ja muotoja.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/06-2/" rel="attachment wp-att-284"><img class="aligncenter size-medium wp-image-284" title="JOSM Tracing GPS Points" src="http://www.learnosm.org/wp-content/uploads/2011/09/06-350x247.png" alt="JOSM Tracing GPS Points" width="350" height="247"></a></p>
<h3>Lataa muutokset</h3>
<p>Kun olet tehdyt joukon muutoksia parantaaksesi karttaa, voit tallentaa nämä muutokset OpenStreetMapiin.</p>
<p>Napsauta “File” ylävalikossa, jonka jälkeen voit napsauttaa “Upload Data”. Tämä avaa latausikkunan. Voit päästä tähän ikkunaan yksinkertaisesti napsauttamalla latausnappia, joka näytetään tässä:</p>
<p><a href="http://www.learnosm.org/beginners-guide/chapter-6-editing-openstreetmap-with-josm/07-2/" rel="attachment wp-att-285"><img class="aligncenter size-full wp-image-285" title="JOSM Upload Button" src="http://www.learnosm.org/wp-content/uploads/2011/09/07.png" alt="JOSM Upload Button" width="37" height="38"></a></p>
<p>Tämän jälkeen ilmestyy ikkuna, joka näyttää listan kohteista, joita olet lisäämässä, ja kohteista, joita olet muokkaamassa tai poistamassa. Alhaalla olevassa laatikossa sinua pyydetään kirjoittamaan kommentti tekemistäsi muutoksista. Tässä on kuvaus muokkauksistasi.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/08-2/" rel="attachment wp-att-286"><img class="aligncenter size-large wp-image-286" title="Upload Comments" src="http://www.learnosm.org/wp-content/uploads/2011/09/08-520x326.png" alt="Upload Comments" width="520" height="326"></a></p>
<p>Napsauta “Upload Changes”.</p>
<p>Jos tämä on ensimmäinen kerta kun tallennat muutoksia OpenStreetMapiin, sinulta kysytään käyttäjänimeä ja salasanaa, jotka loit aiemmin. Kirjoita ne ilmestyvään ikkunaan. Jos rastit tässä ikkunassa olevan laatikon, käyttäjänimi ja salasana tallennetaan, etkä joudu kirjoittamaan niitä uudestaan tulevaisuudessa. Napsauta “Authenticate”.</p>
<p><a href="http://www.learnosm.org/beginners-guide/chapter-6-editing-openstreetmap-with-josm/09-2/" rel="attachment wp-att-287"><img class="aligncenter size-medium wp-image-287" title="JOSM Authentication" src="http://www.learnosm.org/wp-content/uploads/2011/09/09-350x271.png" alt="JOSM Authentication" width="350" height="271"></a></p>
<p>Sinun täytyy odottaa muutama sekunti muutoksiesi latautumista, jonka jälkeen olet valmis. Olet tehnyt ensimmäisen OpenStreetMap-muokkauksesi. Voit jatkaa pisteiden muokkaamista ja lisätä ne kaikki. Varmista kuitenkin aina, että lataat muutoksesi, ennen kuin suljet JOSM-editorin.</p>
<h3><strong>Katso muutoksiasi kartalla <br></strong></h3>
<p>Avaa verkkoselaimesi ja mene sivulle <a href="http://www.openstreetmap.org/">openstreetmap.org</a>. Siirrä kartta muokkaamallesi alueelle.</p>
<p>Sinun pitäisi nähdä nyt muutoksesi kartalla. Jos et näe niitä, yritä painaa CTRL+R päivittääksesi verkkosivua. Joskus kartta ei päivity kunnolla ja se täytyy ladata uudestaan.</p>
<p>Mitä jos et näe muutoksiasi? Älä huolestu - voi kestää muutaman minuutin, ennen kuin muutokset näkyvät kartalla. Lisäksi voit tarkastaa lisäyksesi JOSMissa varmistaaksesi, että lisäsit ne oikein. Hyvä yleinen sääntö on, että jos pisteelläsi on ikoni JOSMissa, se pitäisi nähdä pääkartalla OpenStreetMap-verkkosivulla.</p></div><ul Class="menu-goes-here"><li Class="booki-section">Johdanto</li><li><a href="/openstreetmap-suomeksi/index">Yhteisöllisen kartanteon löytäminen</a></li>
<li><a href="/openstreetmap-suomeksi/ch002_tervetuloa-openstreetmapin-kayttajaksi">Tervetuloa OpenStreetMapin käyttäjäksi</a></li>
<li><a href="/openstreetmap-suomeksi/ch003_tasta-kirjasta">Tästä kirjasta</a></li>
<li Class="booki-section">Aloittaminen</li><li><a href="/openstreetmap-suomeksi/ch005_ensimmainen-muokkauksesi">Ensimmäinen muokkauksesi</a></li>
<li><a href="/openstreetmap-suomeksi/ch006_tiedon-keraaminen">Tiedon kerääminen GPS-vastaanottimella</a></li>
<li><a href="/openstreetmap-suomeksi/ch007_tiedon-keraaminen-paperilla-ja-kynalla">Tiedon kerääminen paperilla ja kynällä</a></li>
<li><a href="/openstreetmap-suomeksi/ch008_karttojen-jakaminen">Karttojen jakaminen</a></li>
<li Class="booki-section">OpenStreetMapin editoiminen</li><li><a href="/openstreetmap-suomeksi/ch010_johdanto-openstreetmapin-editointiin">Johdanto OpenStreetMapin editointiin</a></li>
<li><a href="/openstreetmap-suomeksi/ch011_editointi-potlatch-2-editorilla">Editointi Potlatch 2 -editorilla</a></li>
<li><a href="/openstreetmap-suomeksi/ch012_editointi-josmilla">Johdanto editointiin JOSMilla</a></li>
<li><a href="/openstreetmap-suomeksi/ch013_osm-kartan-editointi-josmilla">OSM-kartan editointi JOSMilla</a></li>
<li><a href="/openstreetmap-suomeksi/ch014_viela-lisaa-josmia">Vielä lisää JOSMia</a></li>
<li><a href="/openstreetmap-suomeksi/ch015_editointi-mobiilieditoreilla">Editointi mobiilieditoreilla</a></li>
<li Class="booki-section">Tee kartasta omasi</li><li><a href="/openstreetmap-suomeksi/ch017_ota-openstreetmap-mukaasi">Ota OpenStreetMap mukaasi</a></li>
<li><a href="/openstreetmap-suomeksi/ch018_openstreetmapin-tietomalli">OpenStreetMapin tietomalli</a></li>
<li Class="booki-section">Lisätietoa</li><li><a href="/openstreetmap-suomeksi/ch020_tutkimusmatka-openstreetmap-yhteisoon">Tutkimusmatka OpenStreetMap-yhteisöön</a></li>
<li><a href="/openstreetmap-suomeksi/ch021_hyodylliset-verkkosivut-ja-lahteet">Hyödylliset verkkosivut ja lähteet</a></li>
<li><a href="/openstreetmap-suomeksi/ch022_tekijat">Tekijät</a></li>
</ul>