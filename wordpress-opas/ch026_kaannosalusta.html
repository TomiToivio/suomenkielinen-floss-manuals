<div id="main-content"><h1>GlotPress</h1>
<p>WordPressin virallinen käännösalusta <strong>GlotPress</strong> on osoitteessa <a href="http://translate.wordpress.org/">http://translate.wordpress.org</a>. Suomennokset on syytä tehdä tällä alustalla, jolloin ne leviävät kaikkien WordPressin käyttäjien käytettäväksi, eikä jokaisen tarvitse suomentaa WordPressiään erikseen. Tämä on avoimen lähdekoodin periaatteiden mukaista yhteistyötä ja yksi tapa tukea WordPress-yhteisöä.</p>
<p>Tässä esitellään hyvin lyhyesti suomennoksen tekeminen käännösalustalla.</p>
<h2>Suomentaminen</h2>
<p>Kääntäminen tapahtuu viesti viestiltä. </p>
<ol><li>Osoitteesta <a href="http://translate.wordpress.org/projects">http://translate.wordpress.org/projects</a> voi valita käännettävän lisäosan ja kielen. Jos lisäosa on bbPress ja kieli suomi, saa käännettävät viestit näkyviin napsauttelemalla eteenpäin polkua <strong>bbpress</strong> &gt; <strong>plugin</strong> &gt; <strong>fi</strong> &gt; <strong>default</strong>.</li>
<li>Näkyville tulee lista käännettävistä englanninkielisistä viesteistä. Viestiä kaksoisnapsauttamalla esille tulee kenttä, johon käännöksen voi kirjoittaa.</li>
<li>Kun käännös on kirjoitettu, sen voi lähettää tarkastettavaksi painamalla nappia <strong>Suggest new translation</strong>. Näkyviin tulee seuraava käännettävä viesti.</li>
</ol><h2>Käännöstiedoston vieminen</h2>
<div>Normaalisti käännökset asentuvat WordPressiin automaattisesti, kun käännetty lisäosa päivitetään seuraavan kerran. Joissain tapauksissa tätä voi olla tuskallista odottaa. Silloin suomennettu <em>.po</em>-käännöstiedosto voidaan viedä GlotPressistä WordPressiin ja kääntää vielä tietokoneen ymmärtämäksi konekieliseksi <em>.mo</em>-tiedostoksi.</div>
<div> </div>
<div><ol><li>GlotPressistä käännöstiedoston voi viedä painamalla sivun alaosassa olevaa <strong>Export</strong>-nappia. Esimerkiksi suomenkielisen bbPress-käännöstiedoston nimi olisi <strong>bbpress-plugin-fi.po</strong><strong>.</strong></li>
<li><strong>bbpress-plugin-fi.po</strong>-tiedosto voidaan kopioida WordPressin juurihakemiston alla olevaan <strong>wp-content/languages </strong>-hakemistoon.</li>
<li><span class="kw2">Käännöstiedosto voidaan kääntää konekieliseksi komennolla <strong>msgfmt</strong>. Esimerkiksi</span><span> <strong>bbpress-plugin-fi.po</strong> </span><strong><span class="re5">-o</span> bbpress-plugin-fi.mo</strong>.</li>
</ol><p>Nyt käännöksen pitäisi toimia WordPressissä.</p>
</div></div><ul Class="menu-goes-here"><li Class="booki-section">Perusteet</li><li><a href="/wordpress-opas/index">Johdanto</a></li>
<li><a href="/wordpress-opas/ch002_mika-on-blogi">Mikä on blogi?</a></li>
<li Class="booki-section">Wordpress.com</li><li><a href="/wordpress-opas/ch004_wordpresscom">Wordpress.com</a></li>
<li Class="booki-section">Asennus</li><li><a href="/wordpress-opas/ch006_wordpressin-asentaminen">Suomenkielisen WordPressin asentaminen</a></li>
<li Class="booki-section">Peruskäyttö</li><li><a href="/wordpress-opas/ch008_kirjautuminen-wordpressiin">Kirjautuminen Wordpressiin</a></li>
<li><a href="/wordpress-opas/ch009_lisaa-artikkeli">Lisää artikkeli</a></li>
<li><a href="/wordpress-opas/ch010_kuvien-lisaaminen">Kuvien lisääminen</a></li>
<li><a href="/wordpress-opas/ch011_linkkien-lisaaminen">Linkkien lisääminen</a></li>
<li><a href="/wordpress-opas/ch012_valikot">Valikot</a></li>
<li Class="booki-section">Video</li><li><a href="/wordpress-opas/ch014_liita-sulautettu-video-youtube">Liitä sulautettu video (Youtube)</a></li>
<li><a href="/wordpress-opas/ch015_liita-video">Liitä video</a></li>
<li Class="booki-section">Äänipodcast</li><li><a href="/wordpress-opas/ch017_luo-striimaava-aanisoitin">Luo streamaava äänisoitin</a></li>
<li><a href="/wordpress-opas/ch018_ilmainen-audiopodcast">Ilmainen podcast</a></li>
<li Class="booki-section">Suunnittelu</li><li><a href="/wordpress-opas/ch020_vimpaimet">Vimpaimet</a></li>
<li><a href="/wordpress-opas/ch021_ulkoasu">Teemat</a></li>
<li Class="booki-section">Toiminnan laajentaminen</li><li><a href="/wordpress-opas/ch023_esimerkkeja-lisaosista">WordPressin lisäosat</a></li>
<li><a href="/wordpress-opas/ch024_lisaosat">Lisäosan asentaminen</a></li>
<li Class="booki-section">WordPressin suomentaminen</li><li><a href="/wordpress-opas/ch026_kaannosalusta">Käännösalusta</a></li>
<li Class="booki-section">Liitteet</li><li><a href="/wordpress-opas/ch028_tekijat">Tekijät</a></li>
</ul>