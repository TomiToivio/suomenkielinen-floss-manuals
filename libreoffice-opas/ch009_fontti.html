<div id="main-content"><h1>Fontti</h1>
<p> </p>
<p>Muotoilutyökaluilla voit tehdä tekstiin merkkikohtaisia muotoiluja, esimerkiksi vaihtaa fonttia, sen kokoa, väriä, korostusväriä tai kirjasinlajia, sekä käyttää fonttitehosteita. Fonttiasetuksista voit myös määrittää tekstin kielen, jota automaattinen oikoluku käyttää tarkastaessaan tekstiä.</p>
<p>Voit tehdä muotoiluja koko tekstiin, tekstin osaan tai esimerkiksi yksittäiseen sanaan.</p>
<p> </p>
<hr><h2>Muotoilu muotoilutyökaluriviä käyttäen </h2>
<p>Tärkeimmät fontin muotoiluun tarvittavat työkalut löytyvät muotoilutyökaluriviltä:</p>
<p><img src="http://fi.flossmanuals.net/kirjoita/libreoffice/_draft/_v/1.0/static/tkrivi_2.bmp" alt="" width="642" height="57"></p>
<p><strong>A</strong>. Fontin valinta. Valitse fontti pudotusvalikosta tai syötä haluamasi fontin nimi tekstikenttään.</p>
<p><strong>B</strong>. Fontin koko. Valitse fontin koko pudotusvalikosta tai syötä haluamasi fontin koko tekstikenttään.</p>
<p><strong>C</strong>. Kirjasinlaji. Valitse kirjasinlajiksi joko lihavointi, kursivointi tai alleviivaus napsauttamalla kyseistä kuvaketta. <strong>B </strong>= lihavointi, <em>I</em> = kursivointi, U = alleviivaus. Eri muotoiluja voit käyttää yhdessä tai erikseen.</p>
<p><strong>D</strong>. Fontin väri. Tällä kuvakkeella voit vaihtaa jo kirjoittamasi tekstin väriä. Vaihda fontin väriä napsauttamalla kuvakkeen vieressä olevaa nuolta. Valitse aukeavasta valikosta haluamasi väri ja maalaa haluamasi alue tekstistä.</p>
<p><strong>E</strong>. Korostus. Tällä kuvakkeella voit korostaa jo kirjoittamaasi tekstiä. Valitse korostusväri napsauttamalla kuvakkeen vieressä olevaa nuolta. Valitse aukeavasta valikosta haluamasi väri ja maalaa haluamasi alue tekstistä.</p>
<p> </p>
<hr><h2>Muotoilu Merkki-valikon kautta </h2>
<p>Fonttia voit muokata myös valikosta <strong>Muotoilu </strong>&gt; <strong>Fontti</strong>. Tähän valikkoon pääset myös napsauttamalla hiiren oikeaa painiketta ja valitsemalla pudotusvalikosta <strong>Fontti</strong>. </p>
<p>Tässä valikossa tehdyt muutokset kohdistuvat maalaamaasi tekstiin tai siihen sanaan, jonka kohdalla kursori on tai uuteen kirjoitettavaan tekstiin.</p>
<p>Jos et tee muutoksia tekstiin, poistu valikosta painamalla <strong>Peruuta</strong>.</p>
<p>Seuraavaksi käydään läpi tärkeimpien välilehtien toiminnot. </p>
<h3>Fontti </h3>
<p> </p>
<p><img src="http://fi.flossmanuals.net/kirjoita/libreoffice/_draft/_v/1.0/static/fontti.bmp" alt="" width="529" height="390"></p>
<p>Tällä välilehdellä voit muokata fonttia, kirjasinlajia, fontin kokoa sekä oikoluvun käyttämää kieltä.</p>
<p>Esikatselukentässä näet, miltä tekemäsi valinnat näyttävät kirjoittamassasi tekstissä.</p>
<h3>Fonttitehosteet </h3>
<p> </p>
<p><img src="http://fi.flossmanuals.net/kirjoita/libreoffice/_draft/_v/1.0/static/fonttitehosteet.bmp" alt="" width="529" height="390"></p>
<p>Tällä välilehdellä voit lisätä käyttämääsi fonttiin tehosteita.</p>
<p>Pudotusvalikoista voit valita fontin värin ja muuttaa tekstin korkokuvaksi. <strong>Tehosteet</strong>-pudotusvalikosta sekä valintaruutuja valitsemalla voit lisätä tekstiisi tehosteita. Voit lisätä tekstiisi myös päälle-, yli- ja alleviivauksia sekä valita näiden viivojen värin. Valitsemalla <strong>Yksittäiset sanat</strong> -ruudun valittua tehostetta käytetään vain sanoissa ja välit ohitetaan.</p>
<p>Esikatselukentässä näet, miltä tekemäsi valinnat näyttävät kirjoittamassasi tekstissä.</p>
<h3>Sijainti </h3>
<p><img src="http://fi.flossmanuals.net/kirjoita/libreoffice/_draft/_v/1.0/static/sijainti.bmp" alt="" width="529" height="390"> </p>
<p>Tällä välilehdellä voit määrittää merkkien sijainnin, skaalauksen, kierron ja välistyksen.</p>
<p><strong>Sijainti </strong></p>
<p>Voit määrittää tekstin ylä- ja alaindeksin asetuksia. Valitsemalla <strong>Yläindeksi,</strong> teksti pienenee ja siirrtyy tekstin jalkalinjan yläpuolelle, valitsemalla <strong>Tavallinen, </strong>voit poistaa ylä- tai alaindeksimuotoilun ja valitsemalla <strong>Alaindeksi </strong>teksti pienenee ja siirrtyy jalkalinjan alapuolelle.</p>
<ul><li><strong>Nosta/laske </strong>kohdasta voit valita määrän, minkä verran tekstiä nostetaan tai lasketaan tekstin jalkalinjaan nähden. Sata prosenttia vastaa fontin korkeutta.</li>
</ul><ul><li><strong>Suhteellinen fonttikoko </strong>kohdasta voit valita prosenttimäärän, jonka verran tekstin kokoa pienennetään suhteessa fontin todelliseen kokoon.</li>
</ul><p><strong>Kierto/skaalaus</strong></p>
<p>Voit määrittää valitun tekstin kierto- tai skaalausasetukset:</p>
<ul><li><strong>0 astetta</strong>: Tekstiä ei kierretä.</li>
<li><strong>90 astetta</strong>: Tekstiä kierretään 90 astetta vasemmalle (vastapäivään).</li>
<li><strong>270 astetta</strong>: Tekstiä kierretään 90 astetta oikealle (myötäpäivään).</li>
<li><strong>Sovita riville</strong>: Tekstiä venytetään tai kutistetaan niin, että se sopii ylä- ja alapuolella olevien tekstirivien väliin. </li>
<li><strong>Skaalaa leveys</strong>: Voit valita prosenttimäärän, minkä verran tekstin fontin leveyttä venytetään tai kutistetaan vaakasuorassa. </li>
</ul><p><strong>Välit</strong></p>
<p>Voit  määrittää yksittäisten merkkien etäisyydet toisistaan. Pudotusvalikosta voit valita jonkin seuraavista vaihtoehdoista:</p>
<ul><li><strong>Oletus</strong>: Käytetään fonttityypin määräämää merkkien välistystä.</li>
<li><strong>Laajennettu</strong>: Merkkien välejä lisätään.</li>
<li><strong>Tiivistetty</strong>: Merkkien välejä vähennetään.</li>
</ul><p><strong>Etäisyys</strong>: Jos olet valinnut välistykseksi <strong>Laajennettu </strong>tai <strong>Tiivistetty</strong>, voit valita määrän, minkä verran tekstin merkkien välistystä laajennetaan tai tiivistetään.</p>
<p><br>Esikatselukentässä näet, miltä tekemäsi valinnat näyttävät kirjoittamassasi tekstissä.</p>
<p> </p>
<hr><h2>Oletusasetuksien palauttaminen</h2>
<p>Voit poistaa tekemäsi muotoilut ja palata oletusasetuksiin valitsemalla tekstin, jonka jälkeen valitse<strong>Muotoile </strong>&gt; <strong>Oletusmuotoilu</strong>. </p></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>