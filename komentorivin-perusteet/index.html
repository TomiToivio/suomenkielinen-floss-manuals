<div id="main-content"><h1>Ota komento</h1>
<p>Komentojen avulla voi tehdä monimutkaisia asioita tietokoneella. Näytämme tämän esittelemällä kaikille tuttuja jokapäiväisiä toimenpiteitä. Jos käytät digikameraa, koneellasi on luultavasti kuvia täynnä oleva kansio. Ajattele, että tahdot muuttaa kuvan "profiili.jpg" koko niin, että se on 300 pikseliä leveä, ja tallentaa sen uuteen tiedostoon, jonka nimi on "profiili_pieni.jpg<em>"</em>.</p>
<p>Kuvankäsittelyohjelmalla kävisit luultavasti läpi seuraavat askeleet:</p>
<ol><li>Avaa kuvankäsittelyohjelma "Sovellukset"-valikosta.</li>
<li>Napsauta "Tiedosto&gt;Avaa" valikosta.</li>
<li>Selaa hakemistoon, jossa kuvasi ovat.</li>
<li>Napsauta kuvatiedostoa "profiili.jpg" ja sitten "Avaa".</li>
<li>Napsauta valikosta "Kuva&gt;Muuta kuvan kokoa" kuvien koon muuttamista varten.</li>
<li>Vaihda kuvan leveys 300 pikseliin ja napsauta "Muuta kuvan kokoa".</li>
<li>Napsauta valikosta "Tiedosto&gt;Tallenna nimellä" tallentaaksesi tiedoston.</li>
<li>Kirjoita uudeksi tiedostonimeksi "profiili_pieni.jpg" ja napsauta "Tallenna".</li>
</ol><p> <img title="photo_gimp" src="_booki/komentorivin-perusteet/static/KomentorivinPerusteet-photo_gimp-fi.png" alt="photo_gimp" width="503" height="519"></p>
<p>Komentoriviä käyttämällä voit tehdä saman toimenpiteen kirjoittamalla komennon:</p>
<pre><strong>convert -resize 300 profiili.jpg profiili_pieni.jpg</strong>
</pre>
<p>Komentorivillä tarvitaan siis yksi askel ja graafisella käyttöliittymällä kahdeksan askelta. Ehkäpä ajattelet, että aika, jonka kulutat tämän kirjan lukemiseen ja komentojen opettelemiseen on arvokkaampi kuin seitsemän askeleen välttämisellä säästynyt aika. Mutta entäpä jos 30 kuvaa pitäisi muuttaa uuteen kokoon? Tahtoisitko edelleenkin avata jokaisen kuvan erikseen ja toistaa prosessin 30 kertaa käyttäen kuvankäsittelyohjelmaa? Joutuisit käymään läpi 240 askelta. Etkö kirjoittaisi mielummin yhden komennon ja saisi homman tehtyä? Kaikkien hakemistossa olevien jpg-kuvien nimet voit muuttaa seuraavalla komennolla:</p>
<pre><strong>convert -resize 300 *.jpg </strong>
</pre>
<p>Tässä komennossa "*.jpg" viittaa kaikkiin hakemiston jpg-muotoisiin kuviin. Yksi komento voi tehdä saman asian 30, 300 tai 3000 kuvalle. Tämä on yksi suurimmista syistä aloittaa komentorivin käyttö. Voit oppia aluksi hitaasti, mutta pitkällä tähtäimellä säästät paljon aikaa. Vieläkin tärkeämpää on, että komentorivin oppiminen avaa monia mielenkiintoisia mahdollisuuksia ja hauskoja tapoja työskennellä. Katsotaanpa joitain syitä, joiden vuoksi komentorivin käyttäminen on hyvä idea.</p>
<h2>Komentojen käytön yhteenlasketut edut</h2>
<p>Monet komentoriviä kokeilleet ihmiset ovat hämmästyneet sen mahdollisuuksista, eivätkä tahdo enää palata takaisin graafisen käyttöliittymän pariin. Miksi? Komentorivin käytöllä on seuraavat hyvät puolet yleisiin graafisen käyttöliittymän omaaviin ohjelmiin verrattuna: <br><br></p>
<ul><li><strong>Joustavuus.</strong> Graafisilla ohjelmilla törmäät joskus rajoituksiin, et voi tehdä mitä tahtoisit, tai joudut keksimään hankalia tapoja kiertää ohjelmien rajoituksia. Komentorivillä voit kuitenkin yhdistellä komentoja ja saavuttaa lähes loputtoman määrän uusia ja mielenkiintoisia toimintoja. Yhdistelemällä komentoja luovasti voit saada komentorivin tekemään täsmälleen mitä tahdot - se asettaa sinut tietokoneen komentoon.</li>
<li><strong>Luotettavuus.</strong> Graafiset ohjelmat ovat usein epäkypsiä tai jopa epävakaita. Sen sijaan komentoriviltä käytettävät työkalut ovat hyvin luotettavia. Yksi syy tähän on niiden kypsyys: vanhimmat komentoriviohjelmat ovat olleet olemassa 1970-luvulta asti, joten niitä on testailtu yli kolme vuosikymmentä. Ne toimivat samalla tavalla eri käyttöjärjestelmissä, toisin kuin graafiset työkalut. Jost tahdot monikäyttöisen työkalun johon voit luottaa, komentorivi on sinua varten.</li>
<li><strong>Nopeus.</strong> Hienot grafiikat syövät paljon laitteistosi resursseja, mikä johtaa usein hidasteluun tai epävakauteen. Komentorivi käyttää tietokoneen resursseja paljon säästäväisemmin, jättäen muistia ja prosessoritehoa tehtäville, jotka tahdot toteuttaa. Komentorivi itsessään on nopeampi: monien graafisten valikkojen klikkailun sijasta voit kirjoittaa komentoja noin tusinalla näppäimen painalluksella, ja usein käyttää komentoja kerralla useampiin tiedostoihin tai muihin kohteisiin. Jos olet nopea näppäilijä, voit lisätä tuottavuuttasi huomattavasti.</li>
<li><strong>Kokemus.</strong> Komentorivin käyttäminen on hieno oppimiskokemus. Kun käytät komentoriviä, kommunikoit tietokoneesi kanssa suoremmin kuin graafisilla ohjelmilla, joten opit paljon enemmän sen toiminnasta: komentorivin säännöllinen käyttö on tapa, jolla GNU/Linux guruksi tullaan. </li>
<li><strong>Hauskuus.</strong> Oletko koskaan tahtonut olla kuin ne coolit tietokonehakkerit, jotka saavat GNU/Linux -koneen tekemään asioita, joista et ole edes unelmoinut? Useimmat heistä tekevät sen käyttäen komentoriviä. Kun olet oppinut käyttämään tätä voimakasta työkalua, osaat tehdä hauskoja ja mielenkiintoisia asioita, joita et aikaisemmin edes tiennyt mahdollisiksi.</li>
</ul><h2>Skriptauksen arvo</h2>
<p>On enemmänkin mahdollisuuksia! Voit myös tallentaa komentoja tekstitiedostoihin. Näitä tekstitiedostoja kutsutaan skripteiksi ja niitä voidaan käyttää pitkien komentoketjujen kirjoittamisen sijasta. Jos esimerkiksi tallennat komennot tiedostoon nimeltä "komentoni.sh", et joudu kirjoittamaan komentoja uudestaan, vaan kirjoitat yksinkertaisesti:</p>
<p><strong>komentoni.sh</strong></p>
<p>Lisäksi voit yhdistää komentoja yksinkertaisilla tai hienostuneilla tavoilla. Voit myös ajastaa skriptit ajettaviksi tiettyinä aikoina tai päivämäärinä tai tiettyjen tapahtumien tapahtuessa tietokoneellasi.</p>
<p>Voit myös kirjoittaa skriptit niin, että ne ottavat sinulta lisätietoa. Esimerkiksi kuvien kokoa muuttama skripti voi kysyä kuvien uutta kokoa ennen kuin alkaa.</p>
<p>Oletko koskaan tehnyt mitään tämän kaltaista käyttäen graafista käyttöliittymää? Ehkä nyt voit nähdä, kuinka komentorivillä työskentely avaa kokonaisen uuden maailman tietokoneesi käytössä.</p>
<h2>Onko tietokoneeni sairaana?</h2>
<p>Toinen käyttö komentoriville on tietokoneesi terveydentilan tarkastaminen. Voit käyttää monia komentoja tarkastaaksesi tietokoneesi terveydentilan, kovalevyllä jäljellä olevasta tilasta aina keskusprosessorin lämpötilaan asti. Jos tietokoneesi toimii huonosti ja et tiedä syytä, muutaman komennon kirjoittaminen voi auttaa sinua päättelemään nopeasti, onko vika laitteissa vai ohjelmissa, ja korjaamaan vian nopeasti.</p>
<h2>Käyttö verkon yli</h2>
<p>Toinen mielenkiintoinen komentorivin etu, johon graafiset käyttöliittymät eivät kykene, on käyttö verkon yli. Ajattele, että tietokoneesi on toisessa huoneessa, ja tahdot kääntää sen pois päältä. Kuinka se tehdään? Helppoa? Kävele tietokoneelle ja napsauta "sulje"-nappia.</p>
<p>Komentorivillä voi ottaa yhteyttä naapurihuoneen tietokoneeseen ja kirjoittaa komennon halt.</p>
<p>Tämä voi näyttää tyhjänpäiväiseltä. Ehkä on parempi nousta tuolista ja kuluttaa viisi kaloria kävelemällä naapurihuoneeseen. Entäpä jos suljettava tietokone onkin toisessa kaupunginosassa? Toisessa kaupungissa? Toisessa maassa? Tietokoneen kauko-ohjaus voi olla hyvin hyödyllistä.</p>
<p>Koneen sulkeminen kauko-ohjauksella on vasta alkua. Kaiken komentorivillä tehtävän voi tehdä kauko-ohjauksella. Tämä merkitsee, että voit ajaa skriptejä, suorittaa komentoja, muokata tekstitiedostoja, tarkastaa koneen tilan jne. Komentorivin maailma on paljon suurempi.</p>
<h2>Jopa graafiset ohjelmat ovat komentoja</h2>
<p> </p>
<p>Kun napsautat kuvaketta tai valikkoa aloittaaksesi ohjelman, ajat komennon. Voit huomata, että on hyödyllistä ymmärtää mitä komentoja ajat. Esimerkiksi jos oletat ohjelman toimivan näkymättömissä taustalla ja hidastavan konettasi, voit etsiä sen komennon ja pysäyttää ohjelman. Graafiset ohjelmat lähettävät usein enemmän virheviestejä komentoriville kuin näyttävät virheikkunoissa, ja tästä on hyötyä ongelmia tutkittaessa.</p></div><ul Class="menu-goes-here"><li Class="booki-section">Johdanto</li><li><a href="/komentorivin-perusteet/index">Ota komento</a></li>
<li Class="booki-section">Perusteet</li><li><a href="/komentorivin-perusteet/ch003_aloittaminen">Käytön aloittaminen</a></li>
<li><a href="/komentorivin-perusteet/ch004_syntaksi">Syntaksi</a></li>
<li><a href="/komentorivin-perusteet/ch005_ympariinsa-siirtyminen">Ympäriinsä siirtyminen</a></li>
<li><a href="/komentorivin-perusteet/ch006_tiedostorakenne">Tiedostorakenne</a></li>
<li Class="booki-section">Komennot</li><li><a href="/komentorivin-perusteet/ch008_peruskomennot">Peruskomennot</a></li>
<li><a href="/komentorivin-perusteet/ch009_jarjestelmanvalvojat">Järjestelmänvalvoja</a></li>
<li><a href="/komentorivin-perusteet/ch010_useammat-tiedostot">Useammat tiedostot</a></li>
<li><a href="/komentorivin-perusteet/ch011_kirjoita-vahemman">Kirjoita vähemmän</a></li>
<li Class="booki-section">Keskivaikeita komentoja</li><li><a href="/komentorivin-perusteet/ch013_putkitus">Putkitus</a></li>
<li><a href="/komentorivin-perusteet/ch014_komentohistoria">Komentohistoria</a></li>
<li><a href="/komentorivin-perusteet/ch015_standarditiedostot">Standarditiedostot</a></li>
<li Class="booki-section">Kehittyneempiä komentoja</li><li><a href="/komentorivin-perusteet/ch017_kayttooikeudet">Käyttöoikeudet</a></li>
<li><a href="/komentorivin-perusteet/ch018_interaktiivinen-muokkaus">Interaktiivinen muokkaus</a></li>
<li><a href="/komentorivin-perusteet/ch019_poistumisen-tarkastaminen">Poistumisen tarkastaminen</a></li>
<li><a href="/komentorivin-perusteet/ch020_alikomennot">Alikomennot</a></li>
<li><a href="/komentorivin-perusteet/ch021_hakemistot">Hakemistot</a></li>
<li><a href="/komentorivin-perusteet/ch022_kustomisointi">Kustomisointi</a></li>
<li><a href="/komentorivin-perusteet/ch023_parametrien-korvaaminen">Parametrien korvaaminen</a></li>
<li><a href="/komentorivin-perusteet/ch024_gnuscreen">GNUScreen</a></li>
<li><a href="/komentorivin-perusteet/ch025_ssh">SSH</a></li>
<li><a href="/komentorivin-perusteet/ch026_ohjelmien-asentaminen">Ohjelmien asentaminen</a></li>
<li Class="booki-section">Tekstieditorit</li><li><a href="/komentorivin-perusteet/ch028_tekstieditorit">Tekstieditorit</a></li>
<li><a href="/komentorivin-perusteet/ch029_nano">Nano</a></li>
<li><a href="/komentorivin-perusteet/ch030_vi-ja-vim">Vi ja Vim</a></li>
<li><a href="/komentorivin-perusteet/ch031_emacs">Emacs</a></li>
<li><a href="/komentorivin-perusteet/ch032_kedit">Kedit</a></li>
<li><a href="/komentorivin-perusteet/ch033_gedit">Gedit</a></li>
<li Class="booki-section">Skriptaus</li><li><a href="/komentorivin-perusteet/ch035_skriptaus">Skriptaus</a></li>
<li><a href="/komentorivin-perusteet/ch036_skriptien-huoltaminen">Skriptien huoltaminen</a></li>
<li><a href="/komentorivin-perusteet/ch037_muut-kielet">Muut kielet</a></li>
<li><a href="/komentorivin-perusteet/ch038_sed">Sed</a></li>
<li><a href="/komentorivin-perusteet/ch039_awk">AWK</a></li>
<li><a href="/komentorivin-perusteet/ch040_saannolliset-lausekkeet">Säännölliset lausekkeet</a></li>
<li><a href="/komentorivin-perusteet/ch041_perl">Perl</a></li>
<li><a href="/komentorivin-perusteet/ch042_ruby">Ruby</a></li>
<li><a href="/komentorivin-perusteet/ch043_python">Python</a></li>
<li Class="booki-section">Komennot nopeasti</li><li><a href="/komentorivin-perusteet/ch045_komentojen-pikaopas">Komentojen pikaopas</a></li>
<li Class="booki-section">Liitteet</li><li><a href="/komentorivin-perusteet/ch047_tasta-kayttooppaasta">Tästä käyttöoppaasta</a></li>
<li><a href="/komentorivin-perusteet/ch048_tekijat">Tekijät</a></li>
</ul>