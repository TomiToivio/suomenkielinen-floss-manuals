<html dir="None"><body><div id="main-content"><h1>Mikä Scribus on?</h1>
<p>Scribus on ammattimainen taitto- ja julkaisuohjelma. Sitä jaellaan GNU GPL -lisenssillä: sen voi ladata ilmaiseksi ja sitä saa laillisesti käyttää, kopioida, tutkia ja muutella!</p>
<p>Scribus toimii Windowsissa, Mac OS:ssä ja Linuxissa: apua asennukseen löytyy oppaan lopussa olevasta luvusta.</p>
<p><img src="_booki/scribus-opas-1/static/scribuslogo.png" alt="" width="200" height="200"></p>
<table cellpadding="5"><tbody><tr><td> Kotisivu</td>
<td><a href="http://www.scribus.net">http://www.scribus.net</a></td>
</tr><tr><td> Käyttöjärjestelmät</td>
<td>Linux/UNIX, Mac OS X, OS/2 Warp 4/eComStation ja Windows</td>
</tr><tr><td> Vakaa versio</td>
<td>1.4.0</td>
</tr><tr><td> Lokalisoitu suomeksi?</td>
<td>On</td>
</tr></tbody></table><p> </p>
<p> </p>
<h2>Mitä Scribusilla voi tehdä?</h2>
<p>Scribusilla voidaan tehdä lennäkkejä, brosyyrejä, lehtiä ja kaikenlaisia painettavaksi tai digitaalisessa muodossa näytettäväksi tarkoitettuja asiakirjoja. </p>
<p>Siinä on nykyaikainen käyttöliittymä, joka tarjoaa kaikki ammattimaiseen painoon vaadittavat ominaisuudet, kuten värien erittelyn, CMYK-prosessivärit, suoran värien valinnan, ICC-väriprofiilit ja monia vaihtoehtoja PDF-tiedostojen luomiseen.</p>
<p>Scribusin oma tiedostomuoto .sla on helposti muokattavissa. Yleensä Scribusissa tehty dokumentti viedään .pdf-muodossa, jolloin se on helppo tulostaa ja painaa, ja erilaiset ohjelmat tunnistavat sen.</p>
<blockquote>
<p><em>Scribus on tehty lähinnä taittoa varten ja tässä se on todella hyvä. Jos tahdot kuitenkin muokata valokuvia voit käyttää <a href="http://www.gimp.org/">GIMP</a>:iä ja vektorigrafiikan parissa työskentelyyn sopii parhaiten <a href="http://inkscape.org/">Inkscape</a>.</em></p>
</blockquote>
<h2>Ketkä tekivät Scribusin? </h2>
<h2> </h2>
<p>Scribusin kehitti joukko ihmisiä, joista suurin osa on vapaaehtoisia, vaikka monet heistä käyttävät Scribusia ammattimaisesti ja työskentelevät kustannusalalla, graafisen suunnittelun tai ohjelmoinnin parissa. Voit osallistua sen kehittämiseen omien taitojesi ja tarpeidesi mukaan, auttaa kehittämään sitä, tehdä parannusehdotuksia, raportoida ohjelmointivirheistä ja yksinkertaisesti auttaa pitämään yhteisön hengissä!  <br><br>Ensimmäinen Scribusin vakaa versio (1.0) julkaistiin 16.6.2003. Tämä opas käsittelee versiota 1.4.0, joka on julkaistu 1.1.2012. Scribus on nyt kypsä ohjelma: kuten näet käyttämissämme esimerkeissä, graafikot ja kustantajat ovat luottaneet siihen jo muutaman vuoden ajan julkaisuprojekteissaan!  <br><br>Tämä opas on myös vapaa ja avoin, voit jakaa sen samoilla säännöillä kuin Scribusin itsensä. Voit löytää tästä lisää tietoa oppaan lopusta.</p>
<h2>Mitä Scribus osaa tehdä? </h2>
<p> </p>
<p>Scribusilla on kolme suurta vahvuutta. Sillä voidaan luoda, järjestää ja tuottaa. Tässä oppaassa jokaiselle näistä omistetaan oma osa. Ensinnäkin Scribus tarjoaa käyttäjälle suuren vapauden. Tämä joustavuus on erittäin hyödyllinen ominaisuus luovassa työssä. Muutaman minuutin kuluessa on mahdollista kokeilla erilaisia kirjasinmalleja ja graafisia vaihtoehtoja. Kirjasintyypit, värit, läpinäkyvyys, visuaaliset efektit valokuvissa, typograafiset parametrit, elementtien sijainti ja kierrätys, kaikki Scribusin toimenpiteet voidaan tehdä intuitiivisella ja spontaanilla tavalla. Kun olet tehnyt valintasi, mallisi on valmis ja voit käyttää ohjelman järjestelyominaisuuksia.</p>
<p>Scribusin toinen vahvuus on käyttäjälle tarjolla oleva työkalujen ja ominaisuuksien määrä, joilla on mahdollista organisoida työ hyvin ja säästää aikaa tuotannon seuraavassa vaiheessa. Templaatit, tyylitiedostot, hallintamoduuli ja toistuvat toiminnot automatisoivat skriptit nopeuttavat tuotantoa ja optimisoivat sen. Aikaisemmin käyttäjän täytyi käyttää aikaa valmisteluun, eli asettaa Scribus sopimaan suunnitteluvaiheessa tehtyihin päätöksiin. Tämä tuotanto on nyt helpompaa, samalla dokumentista tulee yhdenmukaisempi. Sen sijaan että jokainen toimenpide pitäisi tehdä käsin, se tehdään käyttäen tietokoneen ominaisuuksia: se tekee mitä siltä pyydetään tekemättä virheitä ja väsymättä. </p>
<p>Jäljelle jää vain projektin toteuttaminen käyttäen asettamiasi työkaluja. Sivujen tuottaminen, tekstin kulku ja muotoilu, kuvien tuominen ja julkaisun osien järjestely tekevät kauniiden julkaisujen tekemisestä helppoa ja nautinnollista. Käyttäen ominaisuuspalettia ja muutamia muita työkaluja ja ominaisuuksia, voit helposti määritellä taiton elementtien sijainnin (millimetrin tuhannesosaan asti), määritellä niiden ulkoasun ja niiden sisällön. Voit viimeistellä dokumenttisi käyttäen Scribusin PDF-moduulia siirtääksesi sen printterille tai verkkoon. </p></div><ul Class="menu-goes-here"><li Class="booki-section">SCRIBUS</li><li><a href="/scribus-opas-1/index">MIKÄ SCRIBUS ON?</a></li>
<li><a href="/scribus-opas-1/ch002_ennakkovaatimukset">ENNAKKOVAATIMUKSET</a></li>
<li><a href="/scribus-opas-1/ch003_tasta-oppaasta">TÄSTÄ OPPAASTA</a></li>
<li><a href="/scribus-opas-1/ch004_esimerkkeja-scribusin-kaytosta">ESIMERKKEJÄ SCRIBUSIN KÄYTÖSTÄ</a></li>
<li Class="booki-section">ASENTAMINEN</li><li><a href="/scribus-opas-1/ch006_scribusin-asentaminen">SCRIBUSIN ASENTAMINEN</a></li>
<li Class="booki-section">PERUSTEET</li><li><a href="/scribus-opas-1/ch008_kayton-aloittaminen">KÄYTÖN ALOITTAMINEN</a></li>
<li Class="booki-section">KÄYTTÖ</li><li><a href="/scribus-opas-1/ch010_scribusin-kaytto">SCRIBUSIN KÄYTTÖ</a></li>
<li><a href="/scribus-opas-1/ch011_suunnittelu">SUUNNITTELU</a></li>
<li><a href="/scribus-opas-1/ch012_teksti-ja-grafiikka">TEKSTI JA GRAFIIKKA</a></li>
<li><a href="/scribus-opas-1/ch013_lahteiden-valmistelu">LÄHTEIDEN VALMISTELU</a></li>
<li><a href="/scribus-opas-1/ch014_formaatti">FORMAATTI</a></li>
<li><a href="/scribus-opas-1/ch015_varien-valinta">VÄRIEN VALINTA</a></li>
<li><a href="/scribus-opas-1/ch016_fonttien-valinta">FONTTIEN VALINTA</a></li>
<li Class="booki-section">KÄYTÄNTÖJÄ</li><li><a href="/scribus-opas-1/ch018_tiedostojen-jarjestely">TIEDOSTOJEN JÄRJESTELY</a></li>
<li><a href="/scribus-opas-1/ch019_mallit">MALLIT</a></li>
<li><a href="/scribus-opas-1/ch020_kompositio">KOMPOSITIO</a></li>
<li><a href="/scribus-opas-1/ch021_tyylitiedostot">TYYLITIEDOSTOT</a></li>
<li><a href="/scribus-opas-1/ch022_skriptaus">SKRIPTAUS</a></li>
<li Class="booki-section">TUOTANTO</li><li><a href="/scribus-opas-1/ch024_kuvien-ja-tekstin-tuominen">KUVIEN JA TEKSTIN TUOMINEN</a></li>
<li><a href="/scribus-opas-1/ch025_kehykset">KEHYKSET</a></li>
<li><a href="/scribus-opas-1/ch026_varienhallinta">VÄRIENHALLINTA</a></li>
<li><a href="/scribus-opas-1/ch027_typografia">TYPOGRAFIA</a></li>
<li><a href="/scribus-opas-1/ch028_laadunvalvonta">LAADUNVALVONTA</a></li>
<li><a href="/scribus-opas-1/ch029_asiakirjojen-kokoaminen">ASIAKIRJOJEN KOKOAMINEN</a></li>
<li><a href="/scribus-opas-1/ch030_lopullinen-tuotos">LOPULLINEN TUOTOS</a></li>
<li Class="booki-section">LIITTEET</li><li><a href="/scribus-opas-1/ch032_toistuvia-ongelmia">TOISTUVIA ONGELMIA</a></li>
<li><a href="/scribus-opas-1/ch033_tekijat">TEKIJÄT</a></li>
</ul>