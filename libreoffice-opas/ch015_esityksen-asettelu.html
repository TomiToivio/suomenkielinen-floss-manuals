<div id="main-content"><h1>Esityksen asettelu</h1>
<p>Ennen kuin aloitat esityksen tai yksittäisen dian tekemisen LibreOffice Impressillä, mieti jo etukäteen diojen asettelua. LibreOffice Impress tarjoaa käyttöösi useita valmiita dia-asetteluja, joiden avulla voit helposti jäsennellä esitystesi erilaisia objekteja, kuten tekstejä, kuvia, kaavioita ja laskentataulukoita.</p>
<hr><h2>Valmiin asettelumallin käyttäminen </h2>
<p>Kun olet luonut uuden Impress-esityksen, aukeaa ruudun oikeassa laidassa sijaitsevaan <strong>Tehtävät</strong>-ikkunaan oletuksena <strong>Asettelut</strong>-välilehti (merkitty kuvassa punaisella), jossa voit muuttaa diojen asetteluja: </p>
<p><img src="http://fi.flossmanuals.net/kirjoita/libreoffice/_draft/_v/1.0/static/impress-asettelu-1.png" alt="" width="1129" height="726"></p>
<p>Jos <span>Tehtävät</span>-ikkuna ei ole näkyvissä, saat <strong>Asettelut</strong>-välilehden auki napsauttamalla hiiren oikeaa painiketta tyhjän dian päällä ja valitsemalla <strong>Dia &gt;</strong> <strong>Dian asettelu</strong>, tai valitsemalla valikkoriviltä <strong>Muotoilu</strong> <strong>&gt;</strong> <strong>Dian asettelu.</strong></p>
<p> </p>
<p><strong>Asettelut</strong>-välilehdellä on useita valmiita asettelumalleja. Mieti etukäteen, minkälaisia objekteja aiot lisätä kuhunkin diaan, ja valitse tämän perusteella sopiva asettelumalli. Kun siirrät hiiren osoittimen asetteluvaihtoehdon päälle, näet ohjetekstin, joka kertoo, minkä tyyppiselle dialle kukin asettelu on tarkoitettu.</p>
<p>Lisää valitsemasi asettelu esitykseen seuraavasti:</p>
<ol><li>Valitse ruudun vasemmasta laidasta dia tai diat, joihin haluat lisätä asettelun.</li>
<li>Valitse <strong>Asettelut</strong>-välilehdeltä haluamasi asettelumalli napsauttamalla hiiren vasenta painiketta.</li>
</ol><p>Kun olet lisännyt asettelun diaan, voit lisätä erilaisia objekteja napsauttamalla tai kaksoisnapsauttamalla kullekin objektille tarkoitettuja laatikoita ruudulla näkyvien ohjetekstien mukaisesti: </p>
<p><img src="http://fi.flossmanuals.net/kirjoita/libreoffice/_draft/_v/1.0/static/impress-asettelu-2.png" alt="" width="1130" height="727"></p>
<p> </p>
<hr><p> </p>
<h2>Valmiiden asettelumallien muokkaaminen </h2>
<p>Voit myös tarvittaessa siirtää, pienentää ja suurentaa asettelumallien objekteja.</p>
<p><strong>Objektin siirtäminen</strong></p>
<ol><li>Tartu kiinni objektista hiiren vasemmalla painikkeella.</li>
<li>Raahaa objekti haluttuun kohtaan.</li>
<li>Vapauta hiiren vasen painike.<strong></strong></li>
</ol><p>Vaihtoehtoisesti voit myös siirtää objekteja nuolinäppäimillä. Toimi tällöin seuraavasti:</p>
<ol><li>Napsauta objekti aktiiviseksi napsauttamalla objektin reunaa.</li>
<li>Liikuta objekti haluamaasi kohtaan nuolinäppäimillä. </li>
</ol><p><strong>Objektin koon muuttaminen</strong></p>
<p> </p>
<ol><li>Napsauta objekti aktiiviseksi hiiren vasemmalla painikkeella. </li>
<li>Tartu yhteen objektin ympärillä olevista vihreistä neliöistä hiiren vasemmalla painikkeella. </li>
<li>Muotoile objekti halutun kokoiseksi ja vapauta hiiren vasen painike.</li>
</ol><p> </p>
<p> </p>
<hr><p> </p>
<h2>Uuden dian lisääminen valmiista asettelumallista </h2>
<p><strong>Asettelut</strong>-välilehdeltä voit myös suoraan luoda uuden dian valitsemallasi asettelulla seuraavasti:</p>
<ol><li>Napsauta hiiren oikeaa painiketta haluamasi asettelun kohdalla.</li>
<li>Valitse <strong>Lisää dia</strong>. </li>
</ol><p>Uusi dia lisätään tällöin esityksesi loppuun. </p></div><ul Class="menu-goes-here"><li Class="booki-section">Libreoffice</li><li><a href="/libreoffice-opas/index">Johdanto LibreOfficeen</a></li>
<li Class="booki-section">Asennus</li><li><a href="/libreoffice-opas/ch003_asennus-windowsiin">Asennus Windowsiin</a></li>
<li><a href="/libreoffice-opas/ch004_asennus-ubuntuun">Asennus Ubuntuun</a></li>
<li Class="booki-section">Yleistä</li><li><a href="/libreoffice-opas/ch006_avaa-tiedosto">Avaa tiedosto</a></li>
<li Class="booki-section">Kirjoita</li><li><a href="/libreoffice-opas/ch008_writer">Writer</a></li>
<li><a href="/libreoffice-opas/ch009_fontti">Fontti</a></li>
<li><a href="/libreoffice-opas/ch010_kappale">Kappale</a></li>
<li><a href="/libreoffice-opas/ch011_taulukko">Taulukko</a></li>
<li Class="booki-section">Esitä</li><li><a href="/libreoffice-opas/ch013_impress">Impress</a></li>
<li><a href="/libreoffice-opas/ch014_uusi-esitys">Uusi esitys</a></li>
<li><a href="/libreoffice-opas/ch015_esityksen-asettelu">Esityksen asettelu</a></li>
<li><a href="/libreoffice-opas/ch016_grafiikka">Grafiikka</a></li>
<li><a href="/libreoffice-opas/ch017_videon-ja-aanen-lisaaminen">Videon ja äänen lisääminen</a></li>
<li Class="booki-section">Laske</li><li><a href="/libreoffice-opas/ch019_calc">Calc</a></li>
<li><a href="/libreoffice-opas/ch020_taulukot">Taulukot</a></li>
<li><a href="/libreoffice-opas/ch021_kaavat">Kaavat</a></li>
<li Class="booki-section">Piirrä</li><li><a href="/libreoffice-opas/ch023_draw">Draw</a></li>
<li><a href="/libreoffice-opas/ch024_tekstit">Tekstit</a></li>
<li><a href="/libreoffice-opas/ch025_piirros-tyokalurivi">Piirros-työkalurivi</a></li>
<li><a href="/libreoffice-opas/ch026_galleria">Galleria</a></li>
<li Class="booki-section">Lisenssi</li><li><a href="/libreoffice-opas/ch028_tekijat">Tekijät</a></li>
</ul>