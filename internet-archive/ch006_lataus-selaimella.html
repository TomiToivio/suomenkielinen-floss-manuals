<html dir="None"><body><div id="main-content"><h1>Lataa video- tai äänitiedosto</h1>
<p>Voit ladata videotiedostoja <strong>Internet Archiveen </strong>pysyvää säilytystä varten. Tämä on erittäin hyödyllistä, sillä työkaluja on melko helppo käyttää, ja voit linkittää videotiedostoon verkkosivultasi tai blogistasi tai lähettää linkin videon sähköpostilla. Lisäksi palvelu <strong>transkoodaa</strong> (muuntaa) videotiedoston muihin videoformaatteihin latauksen yhteydessä. Tämä voi olla hyödyllistä, jos sinulla on videotiedosto, jonka tahdot muuttaa Flash-muotoon laittaaksesi sen blogiisi.</p>
<p>Voit ladata videota ja ääntä monella eri tavalla, helpoin tapa on käyttää verkon käyttöliittymää. Tämä tapa ei ole kovinkaan hyvä yli 50MB kokoisille tiedostoille, se ei myöskään ole kovin hyvä tapa, mikäli internet-yhteytesi on hidas tai epävakaa.</p>
<p>Päästäksesi latauksen käyttöliittymään napsauta ensin "Upload" Internet Archiven etusivulta:</p>
<p><img title="upload" src="http://fi.flossmanuals.net/kirjoita/archiveorg/lataus-selaimella/static/Archive-upload-fi.png" alt="upload" width="416" height="94"></p>
<p>Sinun pitäisi nähdä seuraava sivu: <br><br><img class="c3" title="archive4_1" src="http://fi.flossmanuals.net/kirjoita/archiveorg/lataus-selaimella/static/Archive-archive4_1-fi.jpg" alt="archive4_1" width="600" height="287"><br><br>Vaikka teksti väittää, että tämä prosessi on hyvä tiedostoille, jotka ovat alle 100MB kokoisia, suosittelen että yli 50MB tiedostoille käytät kehittyneempää latausvaihtoehtoa.</p>
<p>Kirjoita tiedostollesi otsikko (<strong>Title)</strong> ja napsauta "Next" -nappia. Näet ruudun, johon tulee täyttää paljon tietoa: <br><br><img title="details_1" src="http://fi.flossmanuals.net/kirjoita/archiveorg/lataus-selaimella/static/Archive-details_1-fi.png" alt="details_1" width="600" height="712"><br><br>On monta täytettävää kenttää, mutta alla on lyhyt selitys jokaisesta kentästä:</p>
<ol><li><strong>Title</strong> - otsikko (vaadittu): Tämän tulisi jo sisältää otsikko, jonka kirjoitit edellisellä sivulla.</li>
<li><strong>Description</strong> -kuvaus (vaadittu): Kirjoita tähän kuvauslaatikkoon mahdollisimman paljon tietoa. Tiedon tulisi olla tarpeellista ihmisille, jotka etsivät videotasi. Tämä tieto voi sisältää videon yleiskatsauksen, kuka teki sen, mitä se käsittelee, jne. Tähän voisi kirjoittaa mitä tahansa, mutta parasta on kirjoittaa siisti ja selkeä kuvaus sisällöstä. </li>
<li><strong>Keyword(s)</strong> -avainsanat (vaadittu): Avainsanalaatikkoon voit lisätä niin monta avainsanaa kuin pidät tarpeellisena. Avainsanat ovat sanoja, jotka kuvaavat videosi sisältöä tai joilla on tekemistä videosi sisällön kanssa. Tämä auttaa myös ihmisiä löytämään videosi Internet Archivesta. Tämä merkitsee, että sinun tulisi tehdä lista näin: "elokuva, ruoka, kissa, Italia", ei näin: "elokuva ruoka kissa Italia".</li>
<li><strong>Author</strong> - tekijä (vapaaehtoinen) : Kuka teki elokuvan? Listaa tässä niin monta ihmistä kuin tahdot.</li>
<li><strong>File to Upload</strong> - ladattava tiedosto: Kohdassa "File to upload" napsauta nappulaa "<strong>Browse</strong>" ("selaa") ja etsi kovalevyltäsi tiedosto, jonka tahdot ladata, napsauta sen jälkeen "<strong>OK</strong>". </li>
<li>Kohdassa "Type of item" ("tiedoston tyyppi") valitse elokuvat tai äänitiedostot napsauttamalla pientä elokuvakameran kuvaketta tai korvakuulokkeiden kuvaketta.</li>
</ol><p>Nyt pääsemme lisensointiin... Napsauta "<strong>Choose License</strong>" (valitse lisenssi). Ponnahdusikkuna avautuu: <br><br><img class="c5" title="archive5" src="http://fi.flossmanuals.net/kirjoita/archiveorg/lataus-selaimella/static/Archive-archive5-fi.jpg" alt="archive5" width="608" height="693"><br><br> Olen valinnut yllä näkyvät vaihtoehdot lisenssiin mutta sinä voit valita haluamasi vaihtoehdot. Jos tahdot tietää enemmän Creative Commons -lisensseistä, heidän verkkosivuillaan on loistavaa tietoa asiasta (<a href="http://www.creativecommons.org/" target="_top">http://www.creativecommons.org</a>). <br><br>Napsauta haluamiasi vaihtoehtoja ja kun olet tyytyväinen, napsauta "<strong>Select a License</strong>" -nappia (valitse lisenssi) ja napsauta "<strong>Proceed</strong>" (eteenpäin) seuraavalla sivulla.</p>
<p>Ponnahdusikkunan tulisi kadota, alkuperäisellä sivulla näkyviin jää vain valittu lisenssi: <br><br><img class="c7" title="archive8_1" src="../../archiveorg/lataus-selaimella/static/Archive-archive8_1-fi.jpg" alt="archive8_1" width="600" height="364"><br><br> Jos et tahdo ladata tiedostoa (voit esimerkiksi vain testailla tätä prosessia), napsauta "<strong>This is a test item</strong>" (tämä on testitiedosto). Jos todella tahdot ladata tiedoston Internet Archiveen, älä rasti tätä ruutua. <br><br>Napsauta tämän jälkeen "<strong>Upload files</strong>". <br><br> Koko ruutu pimenee, mikä antaa sinun ymmärtää, että joudut odottelemaan tiedoston latautumisen ajan. <br><br><img class="c8" title="archive9" src="../../archiveorg/lataus-selaimella/static/Archive-archive9-fi.jpg" alt="archive9" width="527" height="284">    <br><br>Siinäpä se!</p></div><ul Class="menu-goes-here"><li Class="booki-section">Internet Archive</li><li><a href="/internet-archive/index">Internet Archive</a></li>
<li><a href="/internet-archive/ch002_creative-commons">Creative Commons</a></li>
<li Class="booki-section">Käyttäjätunnukset</li><li><a href="/internet-archive/ch004_rekisteroityminen">Rekisteröityminen</a></li>
<li Class="booki-section">Videon ja äänen lataaminen</li><li><a href="/internet-archive/ch006_lataus-selaimella">Lataus selaimella</a></li>
<li Class="booki-section">Liitteet</li><li><a href="/internet-archive/ch008_lisenssi">Lisenssi</a></li>
</ul>