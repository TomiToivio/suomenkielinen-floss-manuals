<div id="main-content"><h1>Mikä Audacity on?</h1>
<p>Audacity on avoimen lähdekoodin äänieditori. Tämä käyttöohje on yksinkertainen opastus Audacityn peruskäyttöön. Ohje käsittelee Audacityn versiota 2.0.1.</p>
<p>Audacityä käytetään äänien nauhoittamiseen, esimerkiksi musiikin tai haastattelujen tekemiseen. Audacityä voi käyttää yhdistämään nämä äänet ja niistä voi editoida dokumentteja, musiikkia, podcasteja ja niin edelleen. Ääni voi olla esimerkiksi tiedostomuodossa MP3 tai Ogg Vorbis.</p>
<p>Muinaisina aikoina äänieditointi tehtiin valtavilla laitteilla, jotka tallensivat äänen nauhalle (samanlaiselle kuin kasettinauhurien nauhat).</p>
<p><img title="audacity_cover2c" src="http://fi.flossmanuals.net/kirjoita/audacity/_draft/_v/1.0/johdanto/static/Audacity-audacity_cover2c-fi.gif" alt="Nauhuri" width="350" height="225"></p>
<p>Näitä nauhoja editoitiin käyttäen partakoneenteriä ja tarranauhaa. Suurin osa äänieditoinnissa tänään käytetystä sanastosta on luotu kuvaamaan tätä muinaista prosessia.</p>
<p>"Leikkaus" tarkoittaa juurikin ääninauhan leikkausta tietyssä kohdassa. "Moniraita" tarkoitti usean äänen tallentamista samalle nauhalle käyttäen erikoisleveää nauhaa, jotta useita "raitoja" mahtuu rinnakkain. Näitä ja muita termejä käytetään tänäänkin, ja monet hyvän ääninauhoituksen ja -editoinnin perustana olevat tavat ja tekniikat on kehitetty jo vanhanaikaisen teknologian aikaan.</p>
<p>Vaikka monet käsitteet ja tekniikat ovat samoja vieläkin, on nauhurit korvattu tietokoneilla ja nauhat digitaalisilla tiedostoilla. Niinpä ääni nauhoitetaan ja editoidaan tietokoneella (käyttäen Audacityn kaltaista ohjelmaa) ja nämä äänet tallennetaan tiedostoihin tietokoneen kovalevylle. Tämä on nopeampi prosessi ja vaatii paljon vähemmän fyysistä varastotilaa!</p>
<p><img title="audacity" src="http://fi.flossmanuals.net/kirjoita/audacity/_draft/_v/1.0/johdanto/static/Audacity-audacity-fi.gif" alt="Audacity" width="350" height="225"></p>
<p>Audacity on yksi työkaluista, joita tarvitaan äänen editoimiseen ja tallentamiseen tietokoneella. Se on hyvin kehittynyt ohjelma ja voi tehdä kaiken mitä nykyaikaiselta äänieditorilta voi odottaa. Audacity ei välttämättä veny kaikkiin ammattimaisten levytysstudioiden tarpeisiin, mutta ei se kauas jää.</p>
<p>Audacity on saatavilla Linux, Mac OS X ja Windows -käyttöjärjestelmiin.</p></div><ul Class="menu-goes-here"><li Class="booki-section">Johdanto Audacityyn</li><li><a href="/audacity-opas/index">Mikä Audacity on?</a></li>
<li><a href="/audacity-opas/ch002_mita-aani-on">Mitä ääni on?</a></li>
<li Class="booki-section">Käyttöliittymä</li><li><a href="/audacity-opas/ch004_tyokalupalkki">Työkalupalkki</a></li>
<li><a href="/audacity-opas/ch005_raitanaytto">Raitanäyttö</a></li>
<li><a href="/audacity-opas/ch006_valikkopalkki">Valikkopalkki</a></li>
<li Class="booki-section">Audacityn käyttöohje</li><li><a href="/audacity-opas/ch008_audacityn-kayttoohje">MP3 -tiedoston avaaminen</a></li>
<li><a href="/audacity-opas/ch009_lisaa-aanitiedosto">Lisää äänitiedosto</a></li>
<li><a href="/audacity-opas/ch010_aanen-editointi">Äänen editointi</a></li>
<li><a href="/audacity-opas/ch011_tiedoston-vieminen">Tiedoston vieminen</a></li>
<li Class="booki-section">Liitteet</li><li><a href="/audacity-opas/ch013_lisenssi">Lisenssi</a></li>
</ul>