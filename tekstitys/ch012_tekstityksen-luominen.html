<div id="main-content"><h1>Tekstityksen luominen </h1>
<div id="content">
<div id="content">
<p>Kun tekstitysohjelma Jubler avautuu tietokoneellasi ja videon esikatselu on ladattu, voit valita ensin ensimmäisen tekstin ajastuksen aikakoodin ja keston.</p>
<p>Tekstin ajastuksen aloitusaika ja kesto on esitetty visuaalisesti sinisellä merkityllä alueella ääniraidan aikajanalla. Joten valitsen tahtomani äänialueen luodakseni tekstityksen aikakoodin siirtämällä sinistä aluetta ja venyttämällä tai supistamalla sen sopimaan:</p>
<p><img title="select_en" src="/jubler/_booki/jubler/static/Jubler-CreatingSubtitles-select_en-fi.png" alt="Valinta tekstityksen ääniraidan aikajanalta." width="375" height="366"></p>
<p>Sinun tulisi myös huomata, että valitun alueen tarkka aloitusaika ja lopetusaika on näkyvillä numeroina:</p>
<p><img title="timedisplay" src="/jubler/_booki/jubler/static/Jubler-CreatingSubtitles-timedisplay_en-fi.png" alt="Tekstityksen ääniraidan aikajana." width="375" height="366"></p>
<p>Kolme numeroiden riviä merkitsee tekstityksen ajastuksen <strong>aloitusaikaa</strong><span>,</span> <strong>lopetusaikaa</strong> ja <strong>kestoa</strong>. Muotona on <strong>tunnit:minuutit:sekunnit, sekunnin tuhannesosat.</strong></p>
<p>Edellisessä esimerkissä näkemämme kesto on 1,185 sekuntia, mitä katsojat eivät luultavasti ehdi lukea, joten vedän sinistä aluetta saadakseni tekstityksen näkymään pidempään. Tässä tilanteessa on hyvä tehdä näin, sillä valitun alueen jälkeen ei ole muuta ääntä. Niinpä pidennän sinisen alueen noin kolmen sekunnin pituiseksi. Ohjesääntönä on, että katsojat ehtivät lukea yhden rivin tekstiä kolmen sekunnin aikana. </p>
<p><img title="longerselect" src="/jubler/_booki/jubler/static/Jubler-CreatingSubtitles-longerselect_en-fi.png" alt="Tekstityksen ajastuksen pidentäminen ääniraidan aikajanalla." width="354" height="289"><br><br> Voimme nyt kirjoittaa tekstityksen tummanharmaaseen laatikkoon pääikkunen pohjalla.</p>
<p><img title="firstsubtitle" src="/jubler/_booki/jubler/static/Jubler-CreatingSubtitles-firstsubtitle_en-fi.png" alt="Tekstityksen kirjoittaminen." width="441" height="127"></p>
<p>Näet tekstityksen myös videon pysäytyskuvan päällä:</p>
<p><img title="suboverlay" src="/jubler/_booki/jubler/static/Jubler-CreatingSubtitles-suboverlay_en-fi.png" alt="Tekstitys videon pysäytyskuvassa." width="600" height="484"></p>
<p>Edellinen esimerkki oli hyvin lyhyt teksti. Useimmiten teksti on paljon pidempi. Yleensä perussääntönä on, että rivillä saa olla 37 merkkiä ja rivejä saa olla kaksi. Toisin sanottuna katsojilta menisi nyrkkisäännön mukaan kuusi sekuntia kahden 37-merkkisen rivin lukemiseen. </p>
<h2>Kirjasintyypin koon asetukset</h2>
<p>Jos tekstisi on liian pitkä, joudut ehkä pienentämään kirjasimen kokoa. Tehdäksesi tämän napsauta vihreää nappia, jossa lukee <strong>Aa </strong>(Jubler-ikkunan pohjalla):</p>
<p><img title="font" src="/jubler/_booki/jubler/static/Jubler-CreatingSubtitles-font_en-fi.png" alt="Tekstityksen fonttikoon asetukset." width="252" height="142"> </p>
<p>Tämä näyttää joitain kirjasinvaihtoehtoja tekstitykselle, jota olet muokkaamassa (teksti valittuna olevalla alku- ja loppuajalla). Nämä vaihtoehdot näkyvät pysäytyskuvan esikatseluikkunan alla:</p>
<p><img title="fontoptions" src="/jubler/_booki/jubler/static/Jubler-CreatingSubtitles-fontoptions_en-fi.png" alt="Tekstityksen fontti." width="470" height="34"> </p>
<p>Voit nyt asettaa uuden kirjasimen koon. 18 ja Arial ovat yleensä ne, joita käytän, sillä tämä on hyvin luettavissa, mutta on vaikeaa suositella asetuksia, sillä ne riippuvat aina videosi pituudesta.</p>
<h2>Tekstityksen lisääminen</h2>
<p>Kun olet tyytyväinen ensimmäiseen tekstitykseen ja tahdot siirtyä seuraavaan, valitse <strong>Edit &gt; Insert &gt; After</strong> tai paina <strong>Ctrl </strong>ja <strong>Enter </strong>samaan aikaan näppäimistöllä:</p>
<p><img title="insertafter" src="/jubler/_booki/jubler/static/Jubler-CreatingSubtitles-insertafter_en-fi.png" alt="Lisää tekstitys." width="351" height="273"> </p>
<p>Näin tehtyäsi tapahtuu muutama asia:</p>
<ul><li>Alue, jolle kirjoitit tekstityksen, näkyy vihreänä aikajanalla.</li>
<li>Pohjalla oleva harmaa tekstialue muuttuu tyhjäksi ja on valmis seuraavaa riviäsi varten.</li>
<li>Jubler etsii seuraavan paikan, johon tahdot todennäköisesti laittaa tekstityksen.</li>
</ul><img title="next" src="/jubler/_booki/jubler/static/Jubler-CreatingSubtitles-next_en-fi.png" alt="Seuraava tekstitys aikajanalla." width="600" height="451"></div>
</div></div><ul Class="menu-goes-here"><li Class="booki-section">Johdanto</li><li><a href="/tekstitys/index">Tekstitys</a></li>
<li Class="booki-section">Yleiskatsaus</li><li><a href="/tekstitys/ch003_elokuvien-tekstitys">Elokuvien tekstitys</a></li>
<li><a href="/tekstitys/ch004_tekstitysformaatit">Tekstitysformaatit</a></li>
<li><a href="/tekstitys/ch005_tekstityksen-hakeminen">Tekstityksen hakeminen</a></li>
<li><a href="/tekstitys/ch006_videon-tekstittaminen">Videon tekstittäminen</a></li>
<li><a href="/tekstitys/ch007_tekstitystiedostojen-levittaminen">Tekstitystiedostojen levittäminen</a></li>
<li Class="booki-section">Tekstitysohjelma Jubler</li><li><a href="/tekstitys/ch009_tekstitysohjelma-jubler">Tekstitysohjelma Jubler</a></li>
<li><a href="/tekstitys/ch010_jublerin-asetukset">Jublerin asetukset</a></li>
<li><a href="/tekstitys/ch011_jublerin-aaniraita">Jublerin ääniraita</a></li>
<li><a href="/tekstitys/ch012_tekstityksen-luominen">Tekstityksen luominen</a></li>
<li><a href="/tekstitys/ch013_tiedostojen-kaytto">Tiedostojen käyttö</a></li>
<li Class="booki-section">Tekstityksen näyttäminen</li><li><a href="/tekstitys/ch015_tekstityksen-nayttaminen">Tekstityksen näyttäminen</a></li>
<li Class="booki-section">Avidemux</li><li><a href="/tekstitys/ch017_avidemuxin-kaytto">Avidemuxin käyttö</a></li>
<li><a href="/tekstitys/ch018_tekstityksien-polttaminen">Tekstityksen polttaminen</a></li>
<li Class="booki-section">Tekstitystyökalut</li><li><a href="/tekstitys/ch020_gnome-subtitles">GNOME Subtitles</a></li>
<li><a href="/tekstitys/ch021_gaupol">Gaupol</a></li>
<li><a href="/tekstitys/ch022_subtitle-editor">Subtitle Editor</a></li>
<li Class="booki-section">Jakelu</li><li><a href="/tekstitys/ch024_verkkovideon-kaantaminen">Käännetyn tekstityksen levittäminen verkossa</a></li>
<li><a href="/tekstitys/ch025_videon-cms-jakelu">Videon CMS-jakelu</a></li>
<li Class="booki-section">Tekijät</li><li><a href="/tekstitys/ch027_tekijat">Tekijät</a></li>
</ul>