<div id="main-content"><h1>OPPAAN KÄYTÄNNÖT </h1>
<p>Ei ole salaisuus, että Blenderin käyttöliittymä rikkoo monia sääntöjä. Onneksi Blender rikkoo sääntöjä hyvistä syistä. Käyttökokemuksen jälkeen nämä syyt ovat selvillä. Blenderin käyttöliittymä on rakennettu siten, että useimpiin tuloksiin on mahdollisimman lyhyt reitti. Se on myös suunniteltu vähentämään sellaista käsiin ja ranteisiin kohdistuvaa rasitusta, joka seuraa yleensä hiirellä ohjattavien grafiikkaohjelmien päivittäisestä käytöstä.</p>
<p>Näiden syiden vuoksi suuri osa Blenderillä tehtävästä työstä on jaettu näppäimistön ja hiiren välille. Monet normaalisti osoittamalla ja napsauttamalla tehtävät toiminnot voidaan tehdä vain muutamalla näppäimen painalluksella. Blender käyttää myös paljon "keskimmäistä hiirinappia", joka tunnetaan yleisesti "pyöränä", sekä näytön vierittämiseen että nappulana.</p>
<p>On tärkeää tietää, että Blenderin käyttöliittymä muuttuu riippuen siitä, millaista asiaa teet. Yleensä käyttöliittymä muuttuu, kun siirryt yhdestä tilasta toiseen. Tämä voi olla aluksi hämmentävää, varsinkin kun valikko, jonka näit sekuntia aiemmin, on muuttunut joksikin muuksi. On hyvä opetella ymmärtämään Blenderin eri tiloja ennen kuin alat tekemään töitä Blenderillä. Toivottavasti seuraavat luvut tekevät tästä kaikesta selkeämpää.</p>
<p>Erilaisten tilojen lisäksi Blender ei ole pelkästään kolmiulotteisten esineiden muokkaamista varten. Kokonaisia kohtauksia voidaan luoda, niihin voidaan lisätä valaistus ja tekstuurit, minkä jälkeen ne voidaan renderöidä liikkumattomina kuvina. Kohtauksia voidaan myös animoida, niihin voidaan lisätä äänitiedostoja, kaikki tämä voidaan renderöidä eri formaateissa oleviksi elokuvatiedostoiksi. Interaktiivisia taideteoksia voidaan luoda ja niitä voidaan laajentaa suuresti käyttämällä Python -ohjelmointikieltä. Hyvä yleissääntö Blenderin suhteen voisi olla: "saat enemmän kuin näet."</p>
<p>Useimpia käsittelemiämme tehtäviä varten on kohta valikossa. Blender-käyttöoppaan kaikissa osissa esitellään molemmat vaihtoehdot, sekä "osoita ja napsauta" -valikon käyttö että näppäimistön käyttö, jotta löydät sen käyttötavan, johon olet tyytyväinen.</p>
<h2>Tämän dokumentin käytännöt </h2>
<p>Kaikki näppäimistön merkit, mukaan lukien numerot, ilmaistaan sanalla näppäin, esimerkiksi <strong>A-näppäin</strong> merkitsee näppäintä A näppäimistölläsi, aivan kuin 1-näppäin merkitsee näppäintä 1. Ajoittain viittaan kuitenkin numeronäppäimistöön. Kun tarkoitan tätä, kirjoitan <strong>NUMERONÄPPÄIN-1</strong>. Luonnollisesti kannettavan tietokoneen käyttäjillä ei ole numeronäppäimistöä. Jos luet tätä käyttöopasta kannettavalta tietokoneelta, on hyvä tarkastaa että teet Blenderin asetukset oikein, kuten ilmaistaan luvussa Blenderin asetukset, ennen kuin käytät normaaleja numeronäppäimiä numeronäppäimistön sijasta. </p>
<p><strong>CTRL </strong>= Control-näppäin</p>
<p><strong>SHIFT </strong>= Shift-näppäin</p>
<p><strong>VHN </strong>= Vasen hiiren nappula</p>
<p><strong>OHN </strong>= Oikea hiiren nappula</p>
<p><strong>KHN </strong>= Keskellä oleva hiiren nappula</p>
<p><strong>ENTER </strong>= Rivinvaihtonäppäin</p>
<h3>Esimerkkejä:</h3>
<p><strong>CTRL+A-näppäin</strong> = Control-näppäin ja sen jälkeen A-näppäin.</p>
<p><strong>NUMERONÄPPÄIN-7</strong> = Numero 7 numeronäppäimistössä.</p>
<p><strong>7-näppäin</strong> = Näppäin 7 tavallisessa näppäimistössä.</p></div><ul Class="menu-goes-here"><li Class="booki-section">JOHDANTO</li><li><a href="/blender/index">JOHDANTO</a></li>
<li Class="booki-section">ASENNUS</li><li><a href="/blender/ch003_asennus-windowsiin">ASENNUS WINDOWSIIN</a></li>
<li Class="booki-section">KÄYTÄNNÖT</li><li><a href="/blender/ch005_kaytannot">KÄYTÄNNÖT</a></li>
<li Class="booki-section">KÄYTTÖLIITTYMÄ</li><li><a href="/blender/ch007_kayttoliittyma">KÄYTTÖLIITTYMÄ</a></li>
<li Class="booki-section">ASETUKSET</li><li><a href="/blender/ch009_asetukset">ASETUKSET</a></li>
<li Class="booki-section">EDITOINTI</li><li><a href="/blender/ch011_editointi">EDITOINTI</a></li>
<li><a href="/blender/ch012_esineen-luominen">ESINEEN LUOMINEN</a></li>
<li Class="booki-section">TEKSTUURIT</li><li><a href="/blender/ch014_teksturointi">TEKSTUROINTI</a></li>
<li Class="booki-section">RENDERÖINTI</li><li><a href="/blender/ch016_renderointi">RENDERÖINTI</a></li>
<li Class="booki-section">LIITTEET</li><li><a href="/blender/ch018_tekijat">TEKIJÄT</a></li>
</ul>