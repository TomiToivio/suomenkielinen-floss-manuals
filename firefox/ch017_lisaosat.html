<div id="main-content"><h1>Lisäosien käyttäminen </h1>
<div id="content">
<p>Firefox on paljon monipuolisempi kuin keskivertoselain. Verkossa surffaamisen ohella Firefoxiin voi asentaa <strong>lisäosia</strong>. Firefoxin lisäosat ovat pieniä ohjelmistoja, joiden avulla voit laajentaa omaa Firefox-asennustasi uusin ominaisuuksin tai toiminnoin. Lisäosilla Firefoxiin voi lisätä uusia hakukoneita ja vieraan kielen sanakirjoja sekä muuttaa Firefoxin ulkoasua. Lisäosien avulla voit muokata Firefoxista makusi ja tarpeittesi mukaisen.</p>
<p>Lisäosien asentaminen tapahtuu samalla tavalla kaikissa käyttöjärjestelmissä, joten ne voi asentaa Windowsilla, Linuxilla tai MacOSX:llä (kunhan Firefox on asennettuna!).</p>
<h2>Mikä Firefoxin lisäosa on?</h2>
<p>Lisäosa on ohjelmistomoduuli, joka mahdollistaa Firefoxin toimintojen lisäämisen tai muuttamisen. Lisäosan toiminnot saadaan käyttöön lataamalla ja asentamalla lisäosa.</p>
<p>Lisäosia on monentyyppisiä: laajennuksia, teemoja ja liitännäisiä.</p>
<ul><li><strong>Laajennukset </strong>lisäävät Firefoxin toimintoja.</li>
</ul><ul><li><strong>Teemat </strong>muuttavat Firefoxin ulkoasua.</li>
<li><strong>Liitännäiset </strong>käsittelevät sellaista internet-sisältöä, jota Firefox ei pysty itse käsittelemään.</li>
</ul><p>Lisäosien mahdollistamien toimintojen kirjo on laaja. Voit lisätä sanakirjoja Firefoxiin, muuttaa selaimen ulkoasua, asettaa selaimen näyttämään samanaikaisesti eri maiden aikaa tai saada Firefoxin ehdottamaan verkkosivuja, jotka ovat samankaltaisia parhaillaan auki olevan sivun kanssa.</p>
<p>Saatavissa olevat lisäosat löytyvät Firefoxin lisäosasivulta:</p>
<p><a href="https://addons.mozilla.org/firefox/" target="_blank">https://addons.mozilla.org/firefox/</a></p>
<br><ul><li><strong>Varoitus </strong></li>
</ul><p>Epätoivottujakin asioita aiheuttavien lisäosien luominen on mahdollista. Lisäosa saattaa lukea tietoja selaimestasi surffatessasi internetissä tai saada, lisätä, muuttaa tai tuhota koneellasi olevia tietoja monenlaisten temppujen avulla. Siksi <strong>lisäosaa ei saa koskaan asentaa, jos se ei ole peräisin luotetusta lähteestä</strong>. Suosittelemme, ettet koskaan asenna lisäosaa Firefoxiin, ellei se ole saatavissa Firefoxin viralliselta lisäosasivulta.</p>
<p> </p>
<h2 id="Acquiring_add_ons" class="showhide_heading">Lisäosien hankkiminen</h2>
<p>Voit saada käyttöösi uusia laajennuksia ja teemoja Firefoxin avulla: </p>
<div id="wikiplugin_showfor1" class="showfor_contents"><ol><ol><li>Napsauta selainikkunan yläreunassa olevaa valikkoa <em>Työkalut</em> ja avaalisäosat-ikkuna valitsemalla valikkokohta <em>Lisäosat.</em></li>
<li>Lisäosat-ikkunassa näkyy suositeltujen lisäosien luettelo.</li>
<li>Jos ikkunan yläosassa oleva kuvake <em>Hae lisäosia</em> ei ole valittuna, valitse se.</li>
</ol></ol><span class="img"><span class="img"><img title="customizingwithaddons_getaddons_en" src="_booki/firefox/static/AddOns-customizingwithaddons_getaddons_en-fi.png" alt="customizingwithaddons_getaddons_en" width="447" height="352"></span></span>
<p> </p>
</div>
<br><h3 id="Finding_and_installing_add_ons" class="showhide_heading">Lisäosien löytäminen ja asentaminen</h3>
<ol><li>Etsi haluamaasi lisäosaa kirjoittamalla hakutermi Lisäosat-ikkunan Hae lisäosia -välilehdessä olevaan kenttään <em>Etsi kaikista lisäosista</em> ja paina sitten <span class="noMac"><kbd>Enter</kbd></span><span class="mac"><kbd>Return</kbd></span>. Ikkunaan ilmestyy luettelo lisäosista, jotka vastaavat hakutermiäsi.  <span class="img"><img title="customizingwithaddons_search" src="_booki/firefox/static/Firefox-AddOns-customizingwithaddons_search-en.png" alt="customizingwithaddons_search" width="447" height="352"><br></span></li>
<li>Aloita asennus valitsemalla haluamasi lisäosa ja painamalla Asenna Firefoxiin... -painiketta. <br><br>  <span class="img"><img title="customizingwithaddons_addtofirefox_en" src="_booki/firefox/static/Firefox-AddOns-customizingwithaddons_addtofirefox_en-fi.png" alt="customizingwithaddons_addtofirefox_en" width="447" height="352"></span> <br><br><ul><li>Voi olla, että sinun on luettava ja hyväksyttävä Loppukäyttäjän lisenssisopimus. Jos haluat jatkaa asennusta, napsauta painiketta <strong>Hyväksy ja asenna</strong>.</li>
</ul></li>
<li>Firefox hakee lisäosan ja avaa ikkunan Ohjelman asennus. Napsauta painiketta <strong>Asenna heti</strong>, jos haluat aloittaa asennuksen. <br><br>   <img title="customizingwithaddons_installnow_en" src="_booki/firefox/static/Firefox-AddOns-customizingwithaddons_installnow_en-fi.png" alt="customizingwithaddons_installnow_en" width="502" height="347"></li>
<li>Kun asennus on valmis, sinun on käynnistettävä Firefox uudelleen, jotta lisäosa tulee käyttöösi. Käynnistääksesi selaimen uudelleen, napsauta <strong>Käynnistä Firefox uudelleen </strong>-painiketta, joka tulee näkyviin, kun asennus on valmis.</li>
<li>Kun Firefox käynnistyy uudelleen, asennettu lisäosa näkyy aiemmin asennettujen lisäosien joukossa.</li>
</ol><h2>Muita tapoja löytää lisäosia</h2>
<p>Voit selailla ja asentaa lisäosia myös napsauttamalla Lisäosat-ikkunan linkkiä <strong>Selaa kaikkia lisäosia</strong>, joka vie sinut Firefoxin lisäosasivulle. Sivulla näytetään oletusarvoisesti parhaat arvostelut saaneet Firefoxin laajennukset. Voit tarkentaa hakua monin tavoin.</p>
<p> </p>
<p>  <img title="c75682c981caa81f386b6cd7e964fd6b_1245000980_125_1_en" src="_booki/firefox/static/Firefox-AddOns-c75682c981caa81f386b6cd7e964fd6b_1245000980_125_1_en-fi.jpg" alt="c75682c981caa81f386b6cd7e964fd6b_1245000980_125_1_en" width="500" height="524"></p>
<p>Seuraavan luettelon numerot viittaavat yllä olevaan kuvaan.</p>
<ol><li>Ylimmän vasemmanpuoleisen laatikon alaosassa on linkkejä</li>
<ol><li><strong>teemoihin</strong>, joiden avulla voit muuttaa Firefoxin ulkoasua. <strong></strong></li>
<li><strong>sanakirjoihin</strong>, joiden avulla voit tarkistaa oikeinkirjoituksen eri kielissä. </li>
<li><strong>hakutyökaluihin</strong>, jotta voit lisätä uusia hakuominaisuuksia etsintäpalkkiin.</li>
</ol><li>Browse Add-ons osiossa voit katsella joitakin hiljattain suositeltuja, eniten asennettuja, uusia ja vastikään päivitettyjä lisäosia. Vaihda kategoriaa napsauttamalla osion yläosan nimikkeitä. Näet enemmän lisäosia napsauttamalla osion alaosassa olevaa linkkiä <strong>View all</strong>.</li>
<li>Valitse kategorian nimi vasemmalla olevasta Categories-laatikosta, jos haluat selailla laajennuksia.</li>
<li>Jos haluat etsiä lisäosaa sen nimen perusteella, kirjoita nimi hakukenttään ja paina <strong>Enter</strong>. </li>
</ol><h3>Lisäosan asentaminen</h3>
<p> </p>
<p>Aloita lisäosan asentaminen napsauttamalla sen nimeä. Näin saat näkyviin lisäosaan liittyvää lisätietoa.</p>
<ul><li>Firefox tarkistaa automaattisesti, onko lisäosa yhteensopiva käyttämäsi version kanssa. Jos painike on harmaa, kyseistä lisäosaa ei voi asentaa versioosi.</li>
</ul><p> </p>
<p>Asenna lisäosa napsauttamalla vihreää <strong>Add to Firefox </strong> -painiketta.</p>
<ul><li>Voi olla, että sinun on luettava ja hyväksyttävä Loppukäyttäjän lisenssisopimus. Jos haluat jatkaa asennusta, napsauta painiketta <strong>Hyväksy ja asenna</strong>.</li>
</ul><p>Kun asennus on valmis, sinun on käynnistettävä Firefox uudelleen, jotta lisäosa tulee käyttöön. Käynnistääksesi selaimen uudelleen, napsauta <strong>Käynnistä Firefox uudelleen </strong>-painiketta, joka näkyy Lisäosat-ikkunan alareunassa. Kun Firefox käynnistyy uudelleen, asennettu lisäosa näkyy aiemmin asennettujen lisäosien joukossa. </p>
<h3 id="Fashion_Your_Firefox" class="showhide_heading">Fashion Your Firefox eli selaimen muotoileminen</h3>
<p>Fashion Your Firefox on yksinkertainen verkkosovellus, jolla voit muuttaa Firefox-selaintasi sen mukaan, mikä sinua kiinnostaa ja miten käytät internetiä. Fashion Your Firefox auttaa sinua valitsemaan tarpeitasi vastaavat lisäosat ja asentamaan ne yhdellä napsautuksella.</p>
<p>Lisätietoja sovelluksesta saat osoitteesta<a class="wiki" href="http://fashionyourfirefox.com/"> fashionyourfirefox.com</a>. Luettelon usein kysytyistä kysymyksistä löydät puolestaan osoitteesta <a href="https://addons.mozilla.org/en-US/firefox/pages/fashionyourfirefox_faq" target="_top">https://addons.mozilla.org/en-US/firefox/pages/fashionyourfirefox_faq</a>.</p>
<h3 id="Personas_for_Firefox" class="showhide_heading">Personas-kevytteemat</h3>
<p>Personas-kevytteemat ovat ilmaisia, helposti asennettavia "kuoria", joiden avulla Firefox-selaimen ulkoasun muuttaminen on yhtä helppoa kuin sukkien vaihtaminen. Voit valita kevytteemasi lahjakkaiden suunnitelijoiden, taiteilijoiden ja johtavien merkkien luomien mallien joukosta. Urheilun, muodin, aatteiden ja musiikin kategorioissa on satoja erilaisia mallivaihtoehtoja. Voit myös luoda oman kevytteemasi ja jakaa sen muiden kanssa.</p>
<p>Lisätietoa kevytteemoista saat osoitteesta <a class="wiki" href="http://getpersonas.com/">GetPersonas.com</a>. Sieltä löytyy myös luettelo usein kysytyistä kysymyksistä. Kerrothan mielipiteesi Personas-mallien kehittäjille, kunhan olet kokeillut niitä!</p>
<p> </p>
<p> </p>
<p> </p>
</div></div><ul Class="menu-goes-here"><li Class="booki-section">Johdanto</li><li><a href="/firefox/index">Johdanto</a></li>
<li><a href="/firefox/ch002_tasta-kayttooppaasta">Tästä käyttöoppaasta</a></li>
<li><a href="/firefox/ch003_ennen-kuin-aloitat">Ennen kuin aloitat</a></li>
<li><a href="/firefox/ch004_avoimen-lahdekoodin-esittely">Avoimen lähdekoodin esittely</a></li>
<li><a href="/firefox/ch005_kuinka-verkko-toimii">Kuinka verkko toimii</a></li>
<li Class="booki-section">Asennus</li><li><a href="/firefox/ch007_asennus-windowsiin">Asennus Windowsiin</a></li>
<li><a href="/firefox/ch008_asennus-ubuntuun">Asennus Ubuntuun</a></li>
<li><a href="/firefox/ch009_firefoxin-paivittaminen">Firefoxin päivittäminen</a></li>
<li Class="booki-section">Peruskäyttö</li><li><a href="/firefox/ch011_kayttoliittyma">Käyttöliittymä</a></li>
<li><a href="/firefox/ch012_osoiterivi">Osoiterivi</a></li>
<li><a href="/firefox/ch013_tiedostojen-lataaminen">Tiedostojen lataaminen</a></li>
<li><a href="/firefox/ch014_sivujen-kopiointi-lataaminen-ja-tulostaminen">Sivujen kopiointi, lataaminen ja tulostaminen</a></li>
<li><a href="/firefox/ch015_muokkaa-tyokalupalkkia">Muokkaa työkalupalkkia</a></li>
<li Class="booki-section">Ominaisuudet</li><li><a href="/firefox/ch017_lisaosat">Lisäosat</a></li>
<li><a href="/firefox/ch018_lisaosien-hallinta">Lisäosien hallinta</a></li>
<li><a href="/firefox/ch019_firefoxin-teemat">Firefoxin teemat</a></li>
<li><a href="/firefox/ch020_sivupalkkien-kaytto">Sivupalkkien käyttö</a></li>
<li Class="booki-section">Yksityisyys ja turvallisuus</li><li><a href="/firefox/ch022_yksityisyys-firefoxissa">Yksityisyys Firefoxissa</a></li>
<li Class="booki-section">Tekijät</li><li><a href="/firefox/ch024_tekijat">Tekijät</a></li>
</ul>