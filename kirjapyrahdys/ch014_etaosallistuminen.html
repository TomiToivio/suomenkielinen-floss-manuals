<div id="main-content"><h1>Etäosallistuminen</h1>
<div id="content">
<p>Kokemuksemme mukaan suurin osa kirjapyrähdyksessä tehdystä työstä tapahtuu kirjapyrähdyksen fyysisessä tapahtumispaikassa. Tähän on ollut poikkeuksia: esimerkiksi Komentorivin perusteet -kirjapyrähdyksessä yhteistyössä Free Software Foundationin kanssa oli vähän todellisessa avaruudessa olevia osallistujia ja paljon etäosallistujia. Kuinka tahansa osallistuminen jaetaankin, etäosallistuminen on hyvin tärkeää ja on täysin välttämätöntä luoda suunnitelma todellisessa tilassa olevien ja verkon kautta tulevien kirjottajien yhteistyölle. FLOSS Manuals tarjoaa joitain työkaluja, jotka ovat olleet hyödyllisiä tämän viestinnän tukemisessa.</p>
<p>Olemme käyttäneet menneisyydessä myös puhelinkonferensseja (joko VoIP tai "oikeita" puhelimia), mutta yleiseesti ottaen nämä eivät ole yhtä toimivia jatkuvaan yhteistyöhön kuin tekstiin perustuva kommunikaatio. Jatkuva, avoin, tekstiin perustuva chätti on hyvä "ympärillä olevaan" etäviestintään, joka sopii paremmin yhteistyöhön etäosallistujien kanssa koko päivän, viikon tai pidemmän ajan. Puheviestintä keskittyy liikaa "mitä teemme juuri nyt" -kysymyksiin ja usein on tylsiä hetkiä, kun osallistujat miettivät sanottavaa.</p>
<p>Nopeat konferenssipuhelut ovat kuitenkin hyvin tehokkaita saamaan kirjapyrähdyksen tiimin ymmärtämään, että he eivät toimi eristyksissä, ja että muualla tällä planeetalla on aktiivisia, todellisia ihmisiä, jotka välittävät heidän toiminnastaan ja tahtovat auttaa. Se antaa motivaatiota, mutta ei ole täysin välttämätöntä.</p>
<p>FLOSS Manuals tarjoaa seuraavat työkalut verkkoviestintään kirjoittajien välillä. </p>
<h2>IRC</h2>
<p>FLOSS Manuals -sivuilla on pieni IRC (Internet Relay Chat) -ikkuna lyhyiden viestien lähettämiseksi kaikille käyttöoppaan osallistujille. Tätä ei ole vielä suomenkielisellä puolella. Voit nähdä sen englanninkielisten WRITE-sivujen oikealla puolella muokatessasi sivuja. Se on yksinkertainen mekanismi, joka ei vaadi lisäosia toimiakseen selaimessasi. Se toimii lähettämällä viestejä FLOSS Manualsin IRC-kanavalle. Keskustelu on kaikkea mieleentulevaa varten. Tekstiformaatti on melko lyhyt ja siinä ei ole historiaa tai mahdollisuutta vierittää taaksepäin. Monimutkaisempia keskusteluja varten, tallentaaksesi keskustelun tai salliaksesi yksityiset viestit tulisi käyttää IRC-asiakasohjelmaa.</p>
<p><img title="chat_en" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-RemoteContrib-chat_en-fi.png" alt="chat_en" width="598" height="441"> </p>
<p>Keskusteluikkunassa on yksi kestelukanava. Vielä ei ole mahdollisuutta keskustella yksittäisistä käyttöoppaista. Kaikki kommentit ovat kaikkien nähtävillä, kunnes joku muu aloittaa keskustelun ja saa kommenttisi vierimään pois sivulta.</p>
<h2>IRC</h2>
<p>IRC on todella vanhan koulukunnan teknologiaa. Sen tärkeimmät asukkaat ovat nörttejä, varsinkin vapaiden ohjelmistojen nörttejä. IRCin kehitti suomalainen Jarkko "Wiz" Oikarinen vuonna 1988. Se on erittäin hyvä teknologia keskustelulle, sillä se vaatii hyvin vähän kaistanleveyttä, joten se toimii erittäin hyvin hitaalla yhteydellä. IRC-kanavia tarjoavat IRC-verkot, palvelimet, jotka tarjoavat asiakastilejä. Me käytämme Freenode IRC-verkkoa, yhtä vanhimmista ja suosituimmista. Kuka tahansa voi perustaa IRC-kanavan Freenode-verkossa. Me olemme luoneet kaksi:</p>
<ol><li>#flossmanuals</li>
<li>#booksprint</li>
</ol><p>Verkkoon perustuva keskustelu, joka on mainittu edellisessä osassa, yhdistää ensimmäiselle kanavalle (#flossmanuals). Käytämme harvoin #booksprint -kanavaa.</p>
<p>Käyttääksesi IRC-kanavia ilman verkkoon perustuvaa käyttöliittymäämme tarvitset IRC-asiakasohjelman asennettuna ja sinun täytyy tietää, kuinka sitä käytetään. Liity kanavalle #flossmanuals palvelimella<em>irc.freenode.net</em>.</p>
<h2>Sähköpostihuomautukset</h2>
<p>Jokaisessa käyttöoppaassa on sähköpostihuomautusmahdollisuus. Tilaamalla huomautukset saat sähköpostin aina, kun kyseistä käyttöopasta muutetaan. Nämä huomautukset sisältävät myös linkin "diff"-kenttään, joka näyttää muutokset jotka uusimmassa muokkauksessa on tehty, ja korostavat erot.</p>
<p>Sähköpostihuomautukset ovat mahtava tapa pitää kirjapyrähdysten aikana silmällä kuka tekee mitäkin. Lisäksi voit huomata muutoksen nopeasti ja ottaa henkilöön yhteyttä, jos sinulla on ongelma tai kysymys muutoksesta, jonka joku on tehnyt.</p>
<h2>Huomautusten muokkaaminen</h2>
<p>Muokkaustilassa voit nähdä kuka muokkaa mitäkin lukua.</p>
<p><img src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-RemoteContrib-edit_en-fi.png" alt="edit_en" width="600" height="596"></p>
<p>Tästä näkee hyvin paljonko toimintaa on käynnissä, mikä auttaa kirjoittajien koordinoimisessa. Jos joku muokkaa kappaletta, kukaan muu ei pääse editoimaan kyseistä kappaletta, kunnes muokkaaja lopettaa toimintansa. Muuten muokkauksia voisi mennä päällekkäin voi tapahtua.</p>
<p>FLOSS Manualsin KIRJOITA-osassa näet kaikki, jotka ovat parhaillaan sisäänkirjautuneina. Nämä ihmiset näkevät kaiken, mitä selainpohjaisella IRC-kanavalla sanotaan.</p>
</div></div><ul Class="menu-goes-here"><li Class="booki-section">JOHDANTO</li><li><a href="/kirjapyrahdys/index">JOHDANTO</a></li>
<li Class="booki-section">FILOSOFIA</li><li><a href="/kirjapyrahdys/ch003_paamaara">PÄÄMÄÄRÄ</a></li>
<li><a href="/kirjapyrahdys/ch004_prosessi">PROSESSI</a></li>
<li><a href="/kirjapyrahdys/ch005_yhteisot">YHTEISÖT</a></li>
<li Class="booki-section">SUUNNITTELU</li><li><a href="/kirjapyrahdys/ch007_suunnittelu">SUUNNITTELU</a></li>
<li Class="booki-section">KYSYMYKSET</li><li><a href="/kirjapyrahdys/ch009_roolit">ROOLIT</a></li>
<li><a href="/kirjapyrahdys/ch010_aikataulu">AIKATAULU</a></li>
<li><a href="/kirjapyrahdys/ch011_budjetti">BUDJETTI</a></li>
<li><a href="/kirjapyrahdys/ch012_paikka">PAIKKA</a></li>
<li><a href="/kirjapyrahdys/ch013_tyokalut">TYÖKALUT</a></li>
<li><a href="/kirjapyrahdys/ch014_etaosallistuminen">ETÄOSALLISTUMINEN</a></li>
<li Class="booki-section">VINKKEJÄ</li><li><a href="/kirjapyrahdys/ch016_annen-vinkit">ANNEN VINKIT</a></li>
<li><a href="/kirjapyrahdys/ch017_adamin-vinkit">ADAMIN VINKIT</a></li>
<li Class="booki-section">TEKIJÄT</li><li><a href="/kirjapyrahdys/ch019_tekijat">TEKIJÄT</a></li>
</ul>