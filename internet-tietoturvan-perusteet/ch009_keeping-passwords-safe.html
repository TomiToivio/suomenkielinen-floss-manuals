<div id="main-content"><h1>Salasanojen turvaaminen</h1>
<p><img src="_booki/internet-tietoturvan-perusteet/static/Pictogram_Key-element%20in%20a%20method.png" alt="" align="right">Salasanat ovat tietokonemaailmassa sama asia kuin avaimet fyysisessä maailmassa. Jos hukkaat salasanan, et pääse sisälle, ja jos muut varastavat tai kopioivat sen, he voivat käyttää sitä tunkeutuakseen sisään. Minimivaatimuksena hyvää salasanaa ei pitäisi olla helppo arvata ihmisten toimesta eikä helppo murtaa tietokoneiden toimesta, mutta sen pitäisi silti olla tarpeeksi helppo sinun muistettavaksesi.</p>
<h2>Salasanan pituus ja monimutkaisuus</h2>
<p>Suojataksesi salasanasi arvauksilta, pituus ja monimutkaisuus ovat keskeisiä tekijöitä. Salasanat, kuten lemmikkisi nimi tai syntymäpäiväsi ovat hyvin turvattomia; mikä tahansa sanakirjassa esiintyvä sana on myös helposti tietokoneen arvattavissa. Sinun ei myöskään pitäisi koskaan käyttää salasanaa, jossa on pelkkiä numeroita. Sinun tulisi käyttää salasanaa, jossa on isoja ja pieniä kirjaimia, numeroita ja erikoismerkkejä, ja jonka tulisi olla vähintään 8 merkkiä pitkä perusturvallisuutta varten.</p>
<h2>Vahinkojen minimoiminen</h2>
<p>Jos salasanasi vuotaa tai arvataan, on hyvin tärkeää minimoida vahingot. Tätä tarkoitusta verten käytössäsi on kaksi eri keinoa. Ensinnäkin sinun pitää varmistaa, että käytössäsi on eri salasanat eri sivustoja varten, koska muuten hyökkääjä pääsee kaikille sivuille, mikäli yhden sivuston tietoturva murretaan. Voit esimerkiksi tehdä tämän valitsemalla muutamia perussalasanoja, joihin lisäät erillisen loppupäätteen jokaista sivustoa varten. Toisekseen salasanaa kannattaa vaihtaa ajoittain, ainakin arkaluontoisina pitämiäsi asioita varten. Tällä tapaa hyökkääjä suljetaan ulos, vaikka hänellä olisi pääsy käyttäjätilillesi ilman, että huomaat mitään.</p>
<h2>Fyysinen suoja</h2>
<p><img src="_booki/internet-tietoturvan-perusteet/static/Keyboard.png" alt="" align="left">Varsinkin jos matkustat ja käytät verkkokahviloita tai muita epäluotettavia tietokoneita, sinun täytyy huomata, että ihmiset voivat saada salasanasi muillakin tavoilla. Ensinnäkin joku voi tarkkailla sinua "olkasi yli", eli henkilö tai kamera tarkkailee toimenpiteitäsi ja voi nähdä salasanan, jota olet kirjoittamassa. Toinen tyypillinen uhkakuva on keyloggerien käyttö. Keylogger on ohjelma tai laite, joka tallentaa näppäinten painallukset, ne voidaan piilottaa tietokoneen tai näppäimistön sisälle, joten ne ovat täysin näkymättömissä sinulle. Ole hyvin varovainen sen suhteen, mitä teet epäluotettavissa paikoissa ja millaisilla sivuilla käyt ollessasi niillä. Jos sinun todellakin täytyy käyttää sellaista paikkaa, varmista, että muutat salasanasi mahdollisimman nopeasti. Lisätietoa internet-kahviloista löydät niitä käsittelevästä luvusta. </p>
<h2>Helposti muistettavat ja turvalliset salasanat</h2>
<p><img src="_booki/internet-tietoturvan-perusteet/static/Pictogram_Idea.png" alt="" align="right">Yksi helppo tapa luoda vahvoja ja helposti muistettavia salasanoja on aloittaa lauseella, jonka muistat helposti, kuten: </p>
<p>"tämä kirja todella auttaa minua turvaamaan digitaalisen elämäni!"</p>
<p>TOta esimerkiksi jokaisen sanan ensimmäinen kirjain: "tktamtde", jonka jälkeen voit lisätä korvauksia, esimerkiksi kirjain "e" voi olla numero "3", ja tämän jälkeen voidaan lisätä suuria kirjaimia ja erikoismerkkejä. Lopputulos voi olla esimerkiksi "7k7amtd3", joka on turvallinen ja helppo muistaa. Ajattele vain järjestelmää, jonka avulla voit muistaa salasanat. Vaihtoehtoisesti voit käyttää yhtä vahvaa salasanaa, joka on helppo muistaa, ja pitää kaikki muut turvalliset (vaikeammin muistettavat) salasanat turvassa käyttäen työkalua, joka säilyttää ne turvallisesti tietokoneellasi tai puhelimellasi.</p>
<h2>Ohjelman käyttäminen salasanojen säilyttämiseen</h2>
<p>Helposti muistettaviakin salasanoja voi olla vaikeaa hallita. Yksi vaihtoehto on käyttää asialle omistautunutta sovellusta säilyttämään useimmat salasanasi. Käsittelemämme sovellus on <em>Keepass</em>, joka on vapaa ja avoin salasanojen hallintaohjelma, jota pidetään turvallisena (kunhan valitset täysjärkisen ja turvallisen "pääsalasanan" <em>Keepass</em>-ohjelmaa varten).</p>
<p>Verkkosivujen salasanoja varten turvallisempi ratkaisu, joka on luultavasti tarpeeksi turvallinen useimpia salasanojasi varten, on käyttää Firefox-selaimeen sisäänrakennettua salasanojen hallintaohjelmaa. Varmista, että asetat pääsalasanan, kuten selitetään turvallista selaamista käsittelevässä luvussa, muuten tämä on hyvin turvatonta! Muut selaimet voivat myös sisältää sisäänrakennetut salasanojen hallintaohjelmat, mutta muista, että jos sinun ei tarvitse avata lukitusta pääsalasanalla, ne ovat suurimmaksi osaksi turvattomia ja tietokoneellesi päässeet hyökkääjät pääsevät helposti käsiksi niihin.</p>
<h2>Turvaa verkkosivujen salasanat</h2>
<p>Selaimet tarjoutuvat tallentamaan kirjautumistiedot ja salasanat verkkosivuille, joita käytät. jos päätät tallentaa salasanat, sinun pitäisi varmistaa, että ne on tallennettu turvallisella tavalla. Katso lukua internet-salasanojen pitämisestä turvallisina Firefoxissa.</p>
<h2>Varoituksia</h2>
<p><img src="_booki/internet-tietoturvan-perusteet/static/Pictogram_Caveats.png" alt="" align="left"></p>
<ul><li>Jos koneellasi oleva ohjelmisto, kuten keskusteluohjelma tai sähköpostiohjelma, tallentaa käyttämänsä salasanan, ja jos sitä ei kysytä sinulta ohjelman uudelleen avaamisen jälkeen, se merkitsee yleensä, että se saadaan helposti koneeltasi, mikäli jollain on pääsy (fyysinen tai muu) sille.</li>
<li>Jos kirjautumistietosi lähetetään turvattoman yhteyden tai kanavan yli, se voi päätyä vääriin käsiin. (Katso lisätietoja turvallista selaamista käsittelevistä luvuista).</li>
<li>Olkapään yli tapahtuva valvonta tai keyloggerien käyttö voi vaarantaa salasanasi.</li>
</ul></div><ul Class="menu-goes-here"><li Class="booki-section">Johdanto</li><li><a href="/internet-tietoturvan-perusteet/index">Johdanto</a></li>
<li><a href="/internet-tietoturvan-perusteet/ch002_why-use-a-manual-on-internet-security">Miksi käyttää internet-tietoturvaopasta?</a></li>
<li><a href="/internet-tietoturvan-perusteet/ch003_understanding-basic-internet-security">Internet-tietoturvan perusteiden ymmärtäminen</a></li>
<li Class="booki-section">Yleinen turvallisuus</li><li><a href="/internet-tietoturvan-perusteet/ch005_secure-your-computer-general">Turvaa tietokoneesi (yleistä)</a></li>
<li><a href="/internet-tietoturvan-perusteet/ch006_internet-cafes">Internet-kahvilat</a></li>
<li><a href="/internet-tietoturvan-perusteet/ch007_software-on-usb-or-cd">Ohjelmat USB-tikulla tai CD:llä</a></li>
<li Class="booki-section">Salasanojen turvaaminen</li><li><a href="/internet-tietoturvan-perusteet/ch009_keeping-passwords-safe">Salasanojen turvaaminen</a></li>
<li><a href="/internet-tietoturvan-perusteet/ch010_installing-a-password-manager">Salasanojen hallintaohjelman asentaminen</a></li>
<li><a href="/internet-tietoturvan-perusteet/ch011_encrypting-passwords-with-a-password-manager">Salasanojen salaaminen salasanojen hallintaohjelman avulla</a></li>
<li Class="booki-section">Henkilökohtaisten tietojen turvaaminen</li><li><a href="/internet-tietoturvan-perusteet/ch013_introduction-to-securing-personal-data">Johdanto henkilökohtaisten tietojen turvaamiseen</a></li>
<li><a href="/internet-tietoturvan-perusteet/ch014_installing-truecrypt">TrueCryptin asentaminen</a></li>
<li><a href="/internet-tietoturvan-perusteet/ch015_using-truecrypt">TrueCryptin käyttö</a></li>
<li><a href="/internet-tietoturvan-perusteet/ch016_setting-up-a-hidden-volume">Kätketyn osion luominen</a></li>
<li Class="booki-section">Turvallinen selaaminen</li><li><a href="/internet-tietoturvan-perusteet/ch018_introduction-to-safe-browsing">Johdanto turvalliseen selaamiseen</a></li>
<li><a href="/internet-tietoturvan-perusteet/ch019_accessing-firefox-on-ubuntu">Firefoxin asennus Ubuntuun</a></li>
<li><a href="/internet-tietoturvan-perusteet/ch020_installing-firefox-on-windows">Firefoxin asentaminen Windowsiin</a></li>
<li><a href="/internet-tietoturvan-perusteet/ch021_protecting-your-internet-passwords">Internet-salasanojen suojaaminen</a></li>
<li><a href="/internet-tietoturvan-perusteet/ch022_extending-firefox">Firefoxin laajentaminen</a></li>
<li><a href="/internet-tietoturvan-perusteet/ch023_proxy-setting-and-foxyproxy">Välityspalvelimet ja FoxyProxy</a></li>
<li Class="booki-section">Sähköpostin tietoturvan perusteet</li><li><a href="/internet-tietoturvan-perusteet/ch025_introduction-to-e-mail-safety">Johdanto sähköpostin tietoturvaan</a></li>
<li><a href="/internet-tietoturvan-perusteet/ch026_start-using-thunderbird-mail">Thunderbird-sähköpostin käyttö</a></li>
<li><a href="/internet-tietoturvan-perusteet/ch027_setting-up-secure-connections">Salattujen yhteyksien luominen</a></li>
<li><a href="/internet-tietoturvan-perusteet/ch028_some-additional-security-settings">Lisää turvallisuusasetuksia</a></li>
<li Class="booki-section">Sähköpostien salaaminen</li><li><a href="/internet-tietoturvan-perusteet/ch030_introduction-to-mail-encryption-pgp">Johdanto sähköpostien salaamiseen (PGP)</a></li>
<li><a href="/internet-tietoturvan-perusteet/ch031_installing-pgp-on-windows">PGP:n asentaminen Windowsiin</a></li>
<li><a href="/internet-tietoturvan-perusteet/ch032_installing-pgp-on-ubuntu">PGP:n asentaminen Ubuntuun</a></li>
<li><a href="/internet-tietoturvan-perusteet/ch033_creating-your-pgp-keys">PGP-avainten luominen</a></li>
<li><a href="/internet-tietoturvan-perusteet/ch034_daily-pgp-usage">Päivittäinen PGP:n käyttö</a></li>
<li Class="booki-section">TOR-opas</li><li><a href="/internet-tietoturvan-perusteet/ch036_using-tor">TOR-opas</a></li>
<li Class="booki-section">Taustatietoa</li><li><a href="/internet-tietoturvan-perusteet/ch038_how-the-net-works">Kuinka verkko toimii</a></li>
<li><a href="/internet-tietoturvan-perusteet/ch039_glossary">Sanasto</a></li>
<li Class="booki-section">Tekijät</li><li><a href="/internet-tietoturvan-perusteet/ch041_tekijat">Tekijät</a></li>
<li><a href="/internet-tietoturvan-perusteet/ch042_lisenssi">Lisenssi</a></li>
</ul>