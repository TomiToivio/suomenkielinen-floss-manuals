<div id="main-content"><h1>Lisää uudelleenohjauksesta</h1>
<p>Kuinka putket toimivat? Ne käyttävät kolmea viestintäkanavaa, jotka ovat tarjolla jokaiselle suoritettavlle tiedostolle.</p>
<p><strong>stdin</strong> (standardisisääntulo) on oletusarvoisesti se, mitä kirjoitamme näppäimistöllä. Voimme käyttää merkkiä "&lt;" tiedostonimen kanssa saadaksemme ohjelman ottamaan sisääntulon tiedostosta.</p>
<p><strong>stdout</strong><strong> </strong>(standardiulostulo) on oletusarvoisesti tulostus tietokoneesi ruudulle. Voimme käyttää merkkiä "&gt;" tiedostonimen kanssa lähettääksemme tuohon tiedostoon, kirjoittaen yli kaiken sen sisällön, tai käyttää merkkejä "&gt;&gt;" lisätäksemme standardiulostulon tiedoston loppuun.</p>
<p><strong>stderr</strong> (standardivirhe) on vaihtoehtoinen ulostulon tyyppi. Ohjelmat käyttävät sitä lähettääkseen virheviestejä. Tämä voi olla käyttökelpoista, sillä saatat tahtoa nähdä virheviestejä päätteellä, vaikka uudelleensuuntaisit ulostulon tiedostoon. Tässä on esimerkki:</p>
<pre>$ <strong>ls *.bak &gt; listatiedosto</strong>
ls: *.bak: No such file or directory</pre>
<p>Tässä tahdoimme listata kaikki tiedostot, jotka päättyvät ".bak". Sellaisia tiedostoja ei kuitenkaan ole tässä hakemistossa. Jos <code>"ls"</code> lähetti virheviestinsä standardiulostuloon (joka on tässä tapauksessa uudelleenohjattu tiedostoon), emme tietäisi, että tässä on ongelma katsomatta tiedoston "listatiedosto" sisältöä. Mutta koska <code>"ls</code>" lähetti viestinsä standardivirheeseen, näemme sen. Virheviesti alkaa ohjelman nimellä (<code>"ls"</code>), jota seuraa kaksoispiste ja varsinainen virheviesti.</p>
<p>Putki yksinkertaisesti uudelleensuuntaa ensimmäisen ohjelman standardiulostulon toiseen ohjelmaan:</p>
<pre>$<strong> ls *.bak | more</strong></pre>
<p>Joskus tahdomme suunnata komennon ulostulon tiedostoon, mutta tahdomme myös nähdä ulostulon ohjelman toimiessa. Komento "<code>tee"</code> tekee juuri sen:</p>
<pre>$<strong> ls -lR / | tee kaikkiTiedostoni</strong></pre>
<p>tarjoaa täydellisen, yksityiskohtaisen listan tiedostojärjestelmästäsi, joka tallennetaan tiedostoon <em>"kaikkiTiedostoni"</em>. Tämän suorittaminen kestää jonkin aikaa; "<code>tee"</code> pelastaa sinut tuijottamasta elotonta ruutua, ihmettellen tapahtuuko mitään.</p>
<p>Jokainen ohjelma voi avata paljon tiedostoja, joista jokaisella on numero, jota kutsutaan "tiedostokuvaajaksi", joka on merkityksellinen vain tuon ohjelman sisällä. Ensimmäiset kolme numeroa on aina säästetty tiedostokuvaajille, joita juuri kuvasimme. </p>
<p> </p>
<table border="1" cellspacing="1" cellpadding="1"><tbody><tr><td> stdin</td>
<td> 0</td>
</tr><tr><td> stdout</td>
<td> 1</td>
</tr><tr><td> stderr</td>
<td> 2</td>
</tr></tbody></table><h2>Uudeleensuunnataan stderr</h2>
<p><br>Kun uudelleensuuntaamme standardisisäänulostulon stdin, kuten teimme aiemmin, virheviestit ilmestyvät edelleenkin ruudulle.  Esimerkiksi</p>
<pre>$ <strong>ls /eisellaistapaikkaa &gt; /dev/null</strong>
ls: /eisellaistapaikkaa: No such file or directory
$
</pre>
<p>Uudelleensuunnataksemme "stderr"-standardivirheviestit voimme käyttää yleisempää uudelleensuuntauksen muotoa, joka käyttää äsken mainittuja tiedostonumeroita, ja näyttää tältä: </p>
<pre>$ <strong>ls /eisellaistapaikkaa 2&gt;/tmp/errors</strong>
$
</pre>
<p>Tämä lähettää tiedostoon numero "2" ("<em>stderr"</em>) lähetetyn virheviestin tiedostoon <em>"/tmp/errors"</em>. </p>
<p>Voimme nyt esitellä monimutkaisemman uudelleensuuntauksen, joka suuntaa standardiulostulon ja standardivirheviestit samaan tiedostoon:</p>
<pre>$ <strong>ls *.bak &gt; listfile 2&gt;&amp;1</strong></pre>
<p>Merkki "&amp;" tässä komennossa ei liity mitenkään komennon laittamiseen taustalle. Merkin "&amp;" täytyy tässä seurata suoraan merkkiä "&gt;", ja se lähettää tiedoston numero "2" tiedostoon numero "1".</p>
<p>Putken tapauksessa tämä pitää laittaa ennen putkea: </p>
<pre>$ <strong>ls *.bak 2&gt;&amp;1 | more</strong>
</pre>
<h2>Lisätään enemmän kuvaajia</h2>
<p>Joskus on kätevää pitää muita tiedostoja avoinna ja lisätä niihin vähitellen. Voit tehdä tämän uudelleensuuntauksella ja komennolla <code>"exec"</code>.</p>
<pre>$<strong> exec 3&gt;/tmp/kolmastiedosto</strong>
$<strong> exec 4&gt;/tmp/neljästiedosto</strong>
$<strong> echo tip &gt;&amp;3</strong>
$<strong> echo tap &gt;&amp;4</strong>
$<strong> echo taas tip &gt;&amp;3</strong>
$<strong> echo taas tap &gt;&amp;4</strong>
$<strong> exec 3&gt;&amp;-</strong>
$<strong> exec 4&gt;&amp;-</strong>
</pre>
<p>Ensimmäiset kaksi riviä avaavat yhteydet kahteen muuhun tiedostokuvaajaan, jotka ovat "3" ja "4". Voimme tämän jälkeen laittaa niihin tekstiä komennolla "echo", uudelleensuunnata niihin ohjelmia ja niin edelleen, käyttäen ainoastaan komentoja "<code>&gt;&amp;3</code>" tai "<code>&gt;&amp;4"</code>.  Lopulta voimme sulkea ne syntaksilla "<code>3&gt;&amp;-"</code> ja <code>"4&gt;&amp;-"</code>.</p></div><ul Class="menu-goes-here"><li Class="booki-section">Johdanto</li><li><a href="/komentorivin-perusteet/index">Ota komento</a></li>
<li Class="booki-section">Perusteet</li><li><a href="/komentorivin-perusteet/ch003_aloittaminen">Käytön aloittaminen</a></li>
<li><a href="/komentorivin-perusteet/ch004_syntaksi">Syntaksi</a></li>
<li><a href="/komentorivin-perusteet/ch005_ympariinsa-siirtyminen">Ympäriinsä siirtyminen</a></li>
<li><a href="/komentorivin-perusteet/ch006_tiedostorakenne">Tiedostorakenne</a></li>
<li Class="booki-section">Komennot</li><li><a href="/komentorivin-perusteet/ch008_peruskomennot">Peruskomennot</a></li>
<li><a href="/komentorivin-perusteet/ch009_jarjestelmanvalvojat">Järjestelmänvalvoja</a></li>
<li><a href="/komentorivin-perusteet/ch010_useammat-tiedostot">Useammat tiedostot</a></li>
<li><a href="/komentorivin-perusteet/ch011_kirjoita-vahemman">Kirjoita vähemmän</a></li>
<li Class="booki-section">Keskivaikeita komentoja</li><li><a href="/komentorivin-perusteet/ch013_putkitus">Putkitus</a></li>
<li><a href="/komentorivin-perusteet/ch014_komentohistoria">Komentohistoria</a></li>
<li><a href="/komentorivin-perusteet/ch015_standarditiedostot">Standarditiedostot</a></li>
<li Class="booki-section">Kehittyneempiä komentoja</li><li><a href="/komentorivin-perusteet/ch017_kayttooikeudet">Käyttöoikeudet</a></li>
<li><a href="/komentorivin-perusteet/ch018_interaktiivinen-muokkaus">Interaktiivinen muokkaus</a></li>
<li><a href="/komentorivin-perusteet/ch019_poistumisen-tarkastaminen">Poistumisen tarkastaminen</a></li>
<li><a href="/komentorivin-perusteet/ch020_alikomennot">Alikomennot</a></li>
<li><a href="/komentorivin-perusteet/ch021_hakemistot">Hakemistot</a></li>
<li><a href="/komentorivin-perusteet/ch022_kustomisointi">Kustomisointi</a></li>
<li><a href="/komentorivin-perusteet/ch023_parametrien-korvaaminen">Parametrien korvaaminen</a></li>
<li><a href="/komentorivin-perusteet/ch024_gnuscreen">GNUScreen</a></li>
<li><a href="/komentorivin-perusteet/ch025_ssh">SSH</a></li>
<li><a href="/komentorivin-perusteet/ch026_ohjelmien-asentaminen">Ohjelmien asentaminen</a></li>
<li Class="booki-section">Tekstieditorit</li><li><a href="/komentorivin-perusteet/ch028_tekstieditorit">Tekstieditorit</a></li>
<li><a href="/komentorivin-perusteet/ch029_nano">Nano</a></li>
<li><a href="/komentorivin-perusteet/ch030_vi-ja-vim">Vi ja Vim</a></li>
<li><a href="/komentorivin-perusteet/ch031_emacs">Emacs</a></li>
<li><a href="/komentorivin-perusteet/ch032_kedit">Kedit</a></li>
<li><a href="/komentorivin-perusteet/ch033_gedit">Gedit</a></li>
<li Class="booki-section">Skriptaus</li><li><a href="/komentorivin-perusteet/ch035_skriptaus">Skriptaus</a></li>
<li><a href="/komentorivin-perusteet/ch036_skriptien-huoltaminen">Skriptien huoltaminen</a></li>
<li><a href="/komentorivin-perusteet/ch037_muut-kielet">Muut kielet</a></li>
<li><a href="/komentorivin-perusteet/ch038_sed">Sed</a></li>
<li><a href="/komentorivin-perusteet/ch039_awk">AWK</a></li>
<li><a href="/komentorivin-perusteet/ch040_saannolliset-lausekkeet">Säännölliset lausekkeet</a></li>
<li><a href="/komentorivin-perusteet/ch041_perl">Perl</a></li>
<li><a href="/komentorivin-perusteet/ch042_ruby">Ruby</a></li>
<li><a href="/komentorivin-perusteet/ch043_python">Python</a></li>
<li Class="booki-section">Komennot nopeasti</li><li><a href="/komentorivin-perusteet/ch045_komentojen-pikaopas">Komentojen pikaopas</a></li>
<li Class="booki-section">Liitteet</li><li><a href="/komentorivin-perusteet/ch047_tasta-kayttooppaasta">Tästä käyttöoppaasta</a></li>
<li><a href="/komentorivin-perusteet/ch048_tekijat">Tekijät</a></li>
</ul>