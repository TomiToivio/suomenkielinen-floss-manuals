<div id="main-content"><h1>Linphonen käyttöliittymä </h1>
<div id="content">
<p>On olemassa kaksi erilaista käyttöliittymää Linphoneen - graafinen käyttöliittymä ja komentorivin käyttöliittymä. Tässä katsomme graafista käyttöliittymää, joka näyttää suunnilleen tältä: </p>
<p><img src="_booki/linphone/static/Linphone-Interface-interface_en-fi.jpg" alt="interface_en.jpg" width="282" height="292"></p>
<h2>Käyttöliittymän kohdat </h2>
<p>Käyttöliittymä näyttää melko yksinkertaiselta, mikä on iso etu Linphonen käyttäjille. Jotkin ohjelmistopuhelimet voivat olla hyvin monimutkaisia ja niissä voi olla taakkanaan liian monta toimintoa ja vaikeat käyttöliittymät. Linphone on kuitenkin rakennettu varta vasten siistiksi, yksinkertaiseksi ja helppokäyttöiseksi. Suurin osa toiminnoista määritellään asetusikkunan ("Preferences") kautta, mutta toistaiseksi tarkastelemme vain käyttöliittymän ylimmän tason elementtejä (jotka näet yllä olevassa kuvassa). </p>
<h3>Sip-osoitekenttä </h3>
<blockquote>
<p>Sip-osoitekenttä ("Sip Address") on käyttöliittymän yläosassa ja näyttää tältä:</p>
<p><img src="_booki/linphone/static/Linphone-Interface-sipfield_en-fi.jpg" alt="sipfield_en.jpg" width="171" height="63"></p>
<p>SIP-osoite on menetelmä, jolla VoIP-ohjelma soittaa muihin ohjelmistopuhelimiin. Sitä käytetään samoin kuin sähköpostiosoitetta tai puhelinnumeroa. Joten kirjoittaessasi SIP-osoitteen tähän kernttään kerrot ohjelmalle, kenelle olet soittamassa. SIP-osoitteen rakenne näyttää täsmälleen samalta kuin sähköpostiosoite. Esimerkki voisi näyttää tältä: <a href="mailto:adam@flossmanuals.net">"adam@flossmanuals.net".</a>  Vaikka osoite voi näyttää sähköpostiosoitteelta se on aivan eri asia, joten älä yritä soittaa ystävillesi kirjoittamalla heidän sähköpostiosoitteensa tähän kenttään. Kun soitat jollekin Liphonella, SIP-osoitteen edessä täytyy lukea "sip:". Tämä on menetelmä (protokolla), jota Linphone käyttää puhelun soittamiseen. </p>
</blockquote>
<h3>Osoitekirja</h3>
<blockquote>
<p>Voit tallentaa SIP-osoitteita Linphonen osoitekirjaan. Tämä merkitsee, että sinun ei tarvitse muistella niiden osoitteita, joille yrität soittaa. Se on kuin osoitekirja matkapuhelimessa. Pääset osoitekirjaan painamalla nappia, joka näyttää puhelinluettelolta:</p>
<p><img title="addressbutton_en" src="_booki/linphone/static/Linphone-Interface-addressbutton_en-fi.jpg" alt="addressbutton_en" width="56" height="45"></p>
</blockquote>
<h3>Soita tai vastaa -nappi </h3>
<blockquote>
<p>Soita tai vastaa ("Call or answer") -nappi on nimensä mukainen - Linphone soittaa osoitteeseen, jonka olet kirjoittanut "Sip address" -kenttään, tai vastaa tulevaan puheluun.  </p>
<p><img title="callbutton_en" src="_booki/linphone/static/Linphone-Interface-callbutton_en-fi.jpg" alt="callbutton_en" width="111" height="57"></p>
</blockquote>
<h3>Luuri kiinni tai kieltäydy -nappi </h3>
<blockquote>
<p>Painamalla tätä nappia laitat luurin kiinni ja lopetat nykyisen puhelun tai kieltäydyt vastaanottamasta tulevaa puhelua.</p>
<p><img title="hangupbutton_en" src="_booki/linphone/static/Linphone-Interface-hangupbutton_en-fi.jpg" alt="hangupbutton_en" width="125" height="58"></p>
</blockquote>
<h3>Keskustelunappula</h3>
<blockquote>
<p>Nappi, joka on merkitty "Or chat!", avaa keskusteluikkunan, jossa voit pyytää keskustelua henkilön kanssa, jonka osoite on kentässä "Sip address".</p>
<p><img title="chatbutton_en" src="_booki/linphone/static/Linphone-Interface-chatbutton_en-fi.jpg" alt="chatbutton_en" width="242" height="40"></p>
</blockquote>
</div></div><ul Class="menu-goes-here"><li Class="booki-section">JOHDANTO</li><li><a href="/linphone/index">JOHDANTO</a></li>
<li><a href="/linphone/ch002_mika-on-voip">MIKÄ ON VOIP?</a></li>
<li Class="booki-section">ALOITTAMINEN</li><li><a href="/linphone/ch004_kayttoliittyma">KÄYTTÖLIITTYMÄ</a></li>
<li><a href="/linphone/ch005_asetukset">ASETUKSET</a></li>
<li Class="booki-section">TEKIJÄT</li><li><a href="/linphone/ch007_tekijat">TEKIJÄT</a></li>
</ul>