<div id="main-content"><h1>JAKELU JA JAKAMINEN</h1>
<p> </p>
<p>Ohjelmasi on nyt valmis ja julkaistu! Tv- ja elokuvatuotannossa puhutaan ohjelmien ja elokuvien levittämisestä ja jakelusta. Yhteisöllisen ja sosiaalisen median maisemassa keskeinen käsite on <strong>jakaminen</strong>.</p>
<p>Ohjelma kannattaa jakaa usealla sivustolla yhdistämällä videopalvelujen ja muiden sisältösivujen mahdollisuuksia. Palvelut tarjoavat <strong>RSS-syötteen</strong>, jonka avulla katsojat voivat tilata ohjelmasi ja jolla voit itse viestiä uusista päivityksistä toisilla sivustoilla, esimerkiksi Miro-palvelun ohjelmalistauksissa.</p>
<h2>METADATA</h2>
<p> </p>
<p>Ohjelmaan kannattaa julkaisun yhteydessä lisätä metadataa.<strong> Metadata </strong>on tietoa tiedosta, tapa kuvata ohjelman sisältöä: metadata vastaa kysymyksiin kuten mitä, missä, milloin? ja sen avulla voi antaa katsojalle hyödyllistä tietoa ohjelman tyypistä ja tyylistä. Palveluista löytyy tekstikentät metadatan syöttöön: esimerkiksi WordPress-sivuilla näitä ovat sivustolle luodut<strong> kategoriat </strong>ja vapaasti syötettävät <strong>tagit </strong>eli avainsanat.</p>
<p>Netin videopalvelut ovat suuria tietokantoja, joista halutun sisällön löytäminen voi olla vaikeaa. Hyvän metadatan avulla ohjelman löytävät verkosta katsojien lisäksi myös sen mahdolliset uudet käyttäjät.</p>
<h2>OHJELMAN CREATIVE COMMONS -LISENSOINTI</h2>
<p> </p>
<p>Myös ohjelman lisenssi on tärkeää metadataa ja siksi on suositeltavaa käyttää siihen tarkoitukseen kehitettyjä ratkaisuja ja palveluja. Voit valita sopivan yhdestätoista erilaisesta Creative Commons -lisenssistä sivulta <a href="http://creativecommons.fi/lisenssit/valitse-lisenssi/">http://creativecommons.fi/lisenssit/valitse-lisenssi/</a></p>
<p><img title="ScreenHunter_01_Jan._02_19.26" src="http://fi.flossmanuals.net/kirjoita/avoin-mediatuotanto/_draft/_v/1.0/static/Mediatuotanto-resized_384x400_ScreenHunter_01_Jan-_02_19-26-fi.gif" alt="ScreenHunter_01_Jan._02_19.26" width="384" height="400"></p>
<p>Kohdassa <strong>Haluatko lisenssisi koskevan myös kaupallista toimintaa</strong> voit sallia tai kieltää lisenssin käytön myös kaupalliseen toimintaan.</p>
<p>Kohdassa <strong>Salli teoksesi muokkaaminen</strong> voit sallia tai kieltää teoksen muokkaamisen. Voit sallia teoksen muokattujen versioiden julkaisemisen myös ainoastaan siinä tapauksessa, että muokkaaja jakaa teoksen samoilla ehdoilla.</p>
<p>Kohdassa <strong>Lisenssisi oikeusjärjestelmä</strong> voit valita lisenssin oikeusjärjestelmäksi kansainvälisen, suomalaisen tai jonkin muun maan oikeusjärjestelmän.</p>
<p>Lopuksi voit täyttää kohtaan <strong>Lisätietoa </strong>teoksesi tiedot ja napsauttaa <strong>Valitse lisenssi</strong> -nappia.</p>
<p>Näkyviin tulee lisenssi, jonka voit liittää teokseesi.</p>
<p><img title="ScreenHunter_02_Jan._02_19.50" src="http://fi.flossmanuals.net/kirjoita/avoin-mediatuotanto/_draft/_v/1.0/static/Mediatuotanto-ScreenHunter_02_Jan-_02_19-50-fi.gif" alt="ScreenHunter_02_Jan._02_19.50" width="581" height="116"></p></div><ul Class="menu-goes-here"><li Class="booki-section">JOHDANTO</li><li><a href="/avoin-mediatuotanto/index">ALUKSI</a></li>
<li Class="booki-section">YHTEISÖMEDIAN MAISEMA</li><li><a href="/avoin-mediatuotanto/ch003_verkko-ja-yhteisomedia">VERKKO- JA YHTEISÖMEDIA</a></li>
<li><a href="/avoin-mediatuotanto/ch004_kevyt-tuotantotapa">KEVYT TUOTANTOTAPA</a></li>
<li><a href="/avoin-mediatuotanto/ch005_avoimen-lahdekoodin-ohjelmistot">AVOIMEN LÄHDEKOODIN OHJELMISTOT</a></li>
<li><a href="/avoin-mediatuotanto/ch006_avoimet-lisenssit-ja-vapaat-sisallot">AVOIMET LISENSSIT JA VAPAAT SISÄLLÖT</a></li>
<li><a href="/avoin-mediatuotanto/ch007_julkaisupalvelut">JULKAISUPALVELUT</a></li>
<li Class="booki-section">TUOTANTO</li><li><a href="/avoin-mediatuotanto/ch009_tuotantokalusto">TUOTANTOKALUSTO</a></li>
<li><a href="/avoin-mediatuotanto/ch010_ohjelman-suunnittelu">OHJELMAN SUUNNITTELU</a></li>
<li><a href="/avoin-mediatuotanto/ch011_kuvaukset">KUVAUKSET</a></li>
<li><a href="/avoin-mediatuotanto/ch012_leikkaus">LEIKKAUS</a></li>
<li Class="booki-section">JULKAISU</li><li><a href="/avoin-mediatuotanto/ch014_julkaiseminen-verkossa">JULKAISEMINEN VERKOSSA</a></li>
<li><a href="/avoin-mediatuotanto/ch015_jakelu-ja-jakaminen">JAKELU JA JAKAMINEN</a></li>
<li Class="booki-section">LIITTEET</li><li><a href="/avoin-mediatuotanto/ch017_oppaasta">OPPAASTA</a></li>
<li><a href="/avoin-mediatuotanto/ch018_lisenssi">LISENSSI</a></li>
</ul>