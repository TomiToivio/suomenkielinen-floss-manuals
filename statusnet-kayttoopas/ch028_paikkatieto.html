<html dir="None"><body><div id="main-content"><h1>Paikkatieto</h1>
<p>Voit ilmoittaa sijaintisi päivityksen yhteydessä lisäämällä siihen paikkatiedon.<br><br></p>
<h2>Paikkatiedon julkaiseminen kaikissa päivityksissä</h2>
<p>Jos haluat, että paikkatietosi julkaistaan jokaisen päivityksen yhteydessä, muuta henkilökohtaisia asetuksiasi <a title="Käyttäjätilin asetukset" href="http://fi.flossmanuals.net/statusnet-kayttoopas/ch006_kayttajatilin-asetukset">käyttäjätilin asetuksissa</a>.</p>
<p style="padding-left: 30px;">1. Päästäksesi muuttamaan henkilökohtaisia asetuksia, napsauta yläpalkissa olevaa<strong> Asetukset</strong>-linkkiä:<br><img src="_booki/statusnet-kayttoopas/static/asetukset_final.png" alt="" width="607" height="94"></p>
<p style="padding-left: 30px;"><br>2. Jakaaksesi sijaintisi jatkossa valitse "Jaa nykyinen sijaintini viestejä lähettäessä" napsauttamalla ruutua:<img src="_booki/statusnet-kayttoopas/static/Jaa_sijainti_asetuksissa.png" alt="" width="550" height="43"></p>
<p style="padding-left: 30px;">3. Napsauta sivun alareunan <strong> TALLENNA</strong>-painiketta:<br><img src="_booki/statusnet-kayttoopas/static/tallenna-painike.png" alt="" width="136" height="54"></p>
<p style="padding-left: 30px;">Jatkossa paikkatietosi julkaistaan oletuksena päivitystesi yhteydessä. Voit poistaa rastin napsauttamalla uudestaan kohtaa "Jaa nykyinen sijaintini viestejä lähettäessä", jolloin paikkatietojesi julkaiseminen lopetetaan.<br><br></p>
<h2>Paikkatiedon julkaiseminen päivityskohtaisesti</h2>
<p>Voit halutessasi määrittää myös tapauskohtaisesti, haluatko paikkatiedon päivitykseesi. Pääset muuttamaan paikkatiedon julkaisua päivityskohtaiseksi seuraavasti:</p>
<p style="padding-left: 30px;">1. Napsauta viestikentän oikealla puolella olevaa <img src="_booki/statusnet-kayttoopas/static/paikkatietokuvake.png" alt="" width="17" height="16">-painiketta. Selaimeen avautuu selainkohtainen valikko:<br><img src="_booki/statusnet-kayttoopas/static/paikkatietoikkuna.png" alt="" width="562" height="229"></p>
<p style="padding-left: 30px;">2. Pudotusvalikosta "Kerro sijainti" valitse napsauttamalla jokin kolmesta vaihtoehdosta:</p>
<ul><li>"Kerro sijainti aina", jolloin paikkatietosi jaetaan automaattisesti jokaisen päivityksen yhteydessä</li>
<li>"Älä kerro sijaintia koskaan", jolloin paikkatietoasi ei koskaan jaeta, sekä</li>
<li>"Ei nyt", jolloin paikkatietoasi ei jaeta tämän päivityksen yhteydessä.</li>
</ul><p>Valittuasi haluamasi vaihtoehdon voit jatkaa viestin luomista normaalisti. Paikkatietosi julkaistaan päivityksen yhteydessä valintasi mukaan.<strong><br>Huomio: </strong>Voidaksesi muuttaa paikkatiedon julkaisemista päivityskohtaisesti sijainnin jakamisen tulee olla hyväksyttynä asetuksissa.</p></div><ul Class="menu-goes-here"><li Class="booki-section">Johdanto</li><li><a href="/statusnet-kayttoopas/index">Mikä on StatusNet?</a></li>
<li Class="booki-section">StatusNetin julkinen aikajana</li><li><a href="/statusnet-kayttoopas/ch003_aikajana">Julkinen aikajana</a></li>
<li Class="booki-section">Rekisteröityminen ja kirjautuminen</li><li><a href="/statusnet-kayttoopas/ch005_rekisteroityminen-ja-kirjautuminen">Rekisteröityminen ja kirjautuminen</a></li>
<li><a href="/statusnet-kayttoopas/ch006_kayttajatilin-asetukset">Käyttäjätilin asetukset</a></li>
<li><a href="/statusnet-kayttoopas/ch007_profiilitiedot">Profiilitiedot</a></li>
<li Class="booki-section">StatusNetin käyttöliittymä</li><li><a href="/statusnet-kayttoopas/ch009_kayttoliittyma">Käyttöliittymä</a></li>
<li Class="booki-section">Kaverit ja ryhmät</li><li><a href="/statusnet-kayttoopas/ch011_kaverit-ja-seuraaminen">Käyttäjän seuraaminen</a></li>
<li><a href="/statusnet-kayttoopas/ch012_listat">StatusNetin listat</a></li>
<li><a href="/statusnet-kayttoopas/ch013_ryhmat">StatusNetin ryhmät</a></li>
<li Class="booki-section">Tilapäivitykset</li><li><a href="/statusnet-kayttoopas/ch015_tilapaivitykset">Tilapäivitykset</a></li>
<li><a href="/statusnet-kayttoopas/ch016_kirjanmerkit">Kirjanmerkit</a></li>
<li><a href="/statusnet-kayttoopas/ch017_tapahtumat">Tapahtumat</a></li>
<li><a href="/statusnet-kayttoopas/ch018_aanestykset">Äänestykset</a></li>
<li><a href="/statusnet-kayttoopas/ch019_kysymykset">Kysymykset</a></li>
<li><a href="/statusnet-kayttoopas/ch020_viestin-toistaminen">Päivityksen toistaminen</a></li>
<li><a href="/statusnet-kayttoopas/ch021_viestiin-vastaaminen">Päivitykseen vastaaminen</a></li>
<li><a href="/statusnet-kayttoopas/ch022_suosikit">Päivityksen merkitseminen suosikiksi</a></li>
<li Class="booki-section">Keskustelut</li><li><a href="/statusnet-kayttoopas/ch024_viestit">Yksityisviestit käyttäjältä käyttäjälle</a></li>
<li Class="booki-section">Lisätiedon liittäminen viesteihin</li><li><a href="/statusnet-kayttoopas/ch026_tagit">Tunnisteet</a></li>
<li><a href="/statusnet-kayttoopas/ch027_liitetiedostot">Liitetiedostojen liittäminen päivityksiin</a></li>
<li><a href="/statusnet-kayttoopas/ch028_paikkatieto">Paikkatieto</a></li>
<li Class="booki-section">Asiakasohjelmat</li><li><a href="/statusnet-kayttoopas/ch030_rss-syotteenlukijat">RSS-syötteet</a></li>
<li Class="booki-section">Yksityisyys</li><li><a href="/statusnet-kayttoopas/ch032_statusnet-ja-yksityisyys">StatusNet ja yksityisyys</a></li>
<li Class="booki-section">StatusNet suomeksi</li><li><a href="/statusnet-kayttoopas/ch034_statusnetin-lokalisoiminen">StatusNetin lokalisoiminen</a></li>
<li Class="booki-section">Liitteet</li><li><a href="/statusnet-kayttoopas/ch036_tekijat">Tekijät</a></li>
<li><a href="/statusnet-kayttoopas/ch037_lisenssi">Lisenssi</a></li>
</ul>