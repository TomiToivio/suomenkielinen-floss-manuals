<div id="main-content"><h1>Yhteisöt</h1>
<div id="content">
<p>Koska dokumentaatiota täytyy päivittää jatkuvasti, siihen liittyy yleensä asian harrastajien yhteisö. Monia hyviä kirjoja on kirjoittanut vain yksi kirjoittaja, joissain kirjapyrähdyksissä on vain pieni ja sisäänpäin kääntynyt ryhmä, eikä muuttuva yhteisö. Mutta yhteisöt voivat tehdä paljon kirjoja, kahdesta pääsyystä.</p>
<p>Ensinnäkin, mikäli sisältö on linkitetty olemassa olevaan yhteisöön, kirjoittajien täytyy kuulla tuolta yhteisöltä, mitä aiheita tulee käsitellä, tai kirja, jota kirjoittajat tekivät niin ahkerasti, voi osoittautua hyödyttömäksi. (Luultavasti se on edelleenkin hyödyllinen kirja, mutta ei täytä yhteisön kaikkein tärkeimpiä tarpeita.)</p>
<p>Toiseksi, ei ole viisasta luoda dokumentaatiota vapaista ohjelmista tai niihin liittyvistä aiheista ilman strategiaa sisällön ylläpitämiseksi ja päivittämiseksi. "Julkaise aikaisin ja julkaise usein" -strategia on yleinen vapaiden ohjelmistojen maailmassa, muutoksen tahti voi olla pyörryttävä.</p>
<p>Niinpä suosittelemme, että jokainen laajempi dokumentaatioprojekti ottaa yhteyttä ihmisiin, jotka välittävät projektista, sekä kehittäjien että ohjelman käyttäjien puolella. Yhteisöt voivat:</p>
<ul><li>Selittää mistä aiheista tarvitaan dokumentaatiota (tai mistä aiheista muut ihmiset tarvitsevat heidän kokemuksensa mukaan apua)</li>
<li>Osallistua dokumentointiin kirjoittajina, editoijina tai tarkastajina</li>
<li>Tarjota tukea ja kiitollisuutta kirjoittajille</li>
<li>Tuottaa ylläpitäjiä jatkuvuutta varten</li>
</ul><p>Niinpä mantramme kirjapyrähdyksiä varten on: </p>
<p>"Kirjoitettu viikossa. Yhteisön ylläpitämä."</p>
<h2>Tapaaminen samassa paikassa</h2>
<p>Kuten David Garcia sanoi: "kasvokkain tapaaminen on levein kaistanleveys." Me uskomme tähän mantraan. Kun sitä sovelletaan kirjapyrähdyksiin, se merkitsee ihmisten saamista yhteen samaan huoneeseen, jotta rikas kommunikaatio on mahdollista. Lisäksi tämä kommunikaatio ja muodostetut ystävyyssuhteet luovat mikroyhteisön aiheen ympärille.</p>
<p>Tarjoamalla kasvokkain vietettyä aikaa kirjoja kirjoitettaessa toivomme saavuttavamme molemmat päämäärät. Kun sinun täytyy jakaa sama huone, voit keskustella vaikeista aiheista paljon helpommin kuin verkossa. Tutustut myös mukana oleviin ihmisiin paljon paremmin, mikä auttaa ymmärtämään näkökulmia, joita he yrittävät tuoda esille kirjoittaessaan.</p>
<p>Tästä syystä on myös tärkeää tehdä ryhmässä kirjapyrähdysviikolla asioita, jotka eivät liity kirjapyrähdykseen.</p>
<p><img title="relax_en" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Face2Face-relax_en-fi.jpg" alt="relax_en" width="600" height="450"> </p>
<p>Pitäkää grillijuhlat yhdessä, menkää kävelylle, tutkikaa ympäristön tarjoamia mahdollisuuksia. Se antaa jokaiselle mahdollisuuden pitää pienen tauon, jotta he voivat painaa omaa "lataa uudelleen" -nappiaan ja valmistautua seuraavaan kirjoitusjaksoon. Sen lisäksi se vahvistaa kirjapyrähdyksen pyrkimystä yhteisöllisyyteen.</p>
<p><img title="saus_en" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Face2Face-saus_en-fi.jpg" alt="saus_en" width="600" height="400"></p>
<p>Jos teillä on hauskaa, ihmiset tahtovat tehdä sen uudestaan.</p>
<p><img title="eagles_en" src="http://fi.flossmanuals.net/kirjoita/kirjapyrahdys/_draft/_v/1.0/static/BookSprints-Face2Face-eagles_en-fi.jpg" alt="eagles_en" width="600" height="400"></p>
<h2>Etäosallistuminen</h2>
<p>Yhteisön rakentaminen kasvokkain tapahtuvana vuorovaikutuksena ei kuitenkaan ole täysin välttämätöntä. Me olemme rakentaneet Bookin, jotta kirjapyrähdykseen voi osallistua myös internetin kautta. Olemme lisänneet erilaisia viestintätyökaluja ja chättihuoneita, jotta kirjoittajat voivat keskustella verkossa. Nämä työkalut ovat itse asiassa osoittautuneet niin näppäriksi, että niitä käyttävät usein jopa samassa huoneessa istuvat jutellakseen keskenään.</p>
<p>On myös tärkeää huomata, että FLOSS Manuals tekee paljon työtä kirjapyrähdysten lisäksi. Rakentamamme viestintä- ja yhteistyövälineet sopivat aivan yhtä hyvin yksilöille tai maantieteellisesti etäisille ryhmille, jotka osallistuvat minkä tahansa käyttöoppaan tekemiseen. Tämän materiaalin kirjoittivat esimerkiksi ihmiset, jotka eivät kokoontuneet yhteen kirjapyrähdystä varten.</p>
</div></div><ul Class="menu-goes-here"><li Class="booki-section">JOHDANTO</li><li><a href="/kirjapyrahdys/index">JOHDANTO</a></li>
<li Class="booki-section">FILOSOFIA</li><li><a href="/kirjapyrahdys/ch003_paamaara">PÄÄMÄÄRÄ</a></li>
<li><a href="/kirjapyrahdys/ch004_prosessi">PROSESSI</a></li>
<li><a href="/kirjapyrahdys/ch005_yhteisot">YHTEISÖT</a></li>
<li Class="booki-section">SUUNNITTELU</li><li><a href="/kirjapyrahdys/ch007_suunnittelu">SUUNNITTELU</a></li>
<li Class="booki-section">KYSYMYKSET</li><li><a href="/kirjapyrahdys/ch009_roolit">ROOLIT</a></li>
<li><a href="/kirjapyrahdys/ch010_aikataulu">AIKATAULU</a></li>
<li><a href="/kirjapyrahdys/ch011_budjetti">BUDJETTI</a></li>
<li><a href="/kirjapyrahdys/ch012_paikka">PAIKKA</a></li>
<li><a href="/kirjapyrahdys/ch013_tyokalut">TYÖKALUT</a></li>
<li><a href="/kirjapyrahdys/ch014_etaosallistuminen">ETÄOSALLISTUMINEN</a></li>
<li Class="booki-section">VINKKEJÄ</li><li><a href="/kirjapyrahdys/ch016_annen-vinkit">ANNEN VINKIT</a></li>
<li><a href="/kirjapyrahdys/ch017_adamin-vinkit">ADAMIN VINKIT</a></li>
<li Class="booki-section">TEKIJÄT</li><li><a href="/kirjapyrahdys/ch019_tekijat">TEKIJÄT</a></li>
</ul>