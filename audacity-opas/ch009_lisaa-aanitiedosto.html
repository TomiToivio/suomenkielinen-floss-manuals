<div id="main-content"><h1>Lisää äänitiedosto</h1>
<p>Audacityn avulla voit miksata monta äänitiedostoa yhteen. Tarvitset avoinna olevan Audacityn ja ladatun äänitiedoston, minkä jälkeen voit lisätä niin monta uutta tiedostoa kuin tahdot.</p>
<h2>Uuden raidan lisääminen</h2>
<p>Audacityn tulisi olla avoinna edessäsi ja äänen valmiiksi ladattuna. Tässä esimerkissä työskentelemme äänitiedostolla, jonka olen avannut tietokoneeltani, ja Audacityn ikkuna näyttää tältä:</p>
<p><img title="ScreenHunter_16_Jan._17_18.59" src="http://fi.flossmanuals.net/kirjoita/audacity/_draft/_v/1.0/lisaa-aanitiedosto/static/Audacity-resized_600x403_ScreenHunter_16_Jan-_17_18-59-fi.gif" alt="ScreenHunter_16_Jan._17_18.59" width="600" height="403"></p>
<p>Nyt voimme lisätä uuden äänitiedoston. Tehdäksesi tämän tarvitset valmiin äänitiedoston tietokoneellasi ja sinun täytyy tietää missä tiedosto on. Napsauta <strong>Projekti</strong> ja valitse "Tuo ääni...":</p>
<p><img title="ScreenHunter_17_Jan._17_19.06" src="http://fi.flossmanuals.net/kirjoita/audacity/_draft/_v/1.0/lisaa-aanitiedosto/static/Audacity-ScreenHunter_17_Jan-_17_19-06-fi.gif" alt="ScreenHunter_17_Jan._17_19.06" width="263" height="415"></p>
<p>Kun olet tehnyt tämän, tiedostoselain aukenee:</p>
<p><img title="ScreenHunter_14_Jan._17_18.54" src="http://fi.flossmanuals.net/kirjoita/audacity/_draft/_v/1.0/lisaa-aanitiedosto/static/resized_500x337_ScreenHunter_14_Jan-_17_18-54-fi.gif" alt="ScreenHunter_14_Jan._17_18.54" width="500" height="337"></p>
<p>Edellisessä esimerkissä olen hyvin onnekas, koska tiedosto, jonka tahdon ladata, on näkyvillä olevassa hakemistossa. Jos tiedosto ei olisi ollut täällä, olisin joutunut käyttämään tiedostoselainta löytääkseni tiedoston tietokoneellani.</p>
<p>Napsautan <strong>OK</strong> ja tiedosto tuodaan. "Tuonti" merkitsee, että tiedosto muokataan muotoon, jota Audacity ymmärtää, ja se näkyy Audacityn ikkunassa uutena raitana. Painaessasi "OK" tuontiprosessi alkaa:</p>
<p><img title="ScreenHunter_15_Jan._17_18.56" src="http://fi.flossmanuals.net/kirjoita/audacity/_draft/_v/1.0/lisaa-aanitiedosto/static/Audacity-ScreenHunter_15_Jan-_17_18-56-fi.gif" alt="ScreenHunter_15_Jan._17_18.56" width="327" height="202"></p>
<p>Kun prosessi on valmis, uusi raita näkyy Audacityn ikkunassa:</p>
<p><img title="ScreenHunter_19_Jan._17_19.11" src="http://fi.flossmanuals.net/kirjoita/audacity/_draft/_v/1.0/lisaa-aanitiedosto/static/Audacity-resized_500x460_ScreenHunter_19_Jan-_17_19-11-fi.gif" alt="ScreenHunter_19_Jan._17_19.11" width="500" height="460"></p>
<p>Näet myös, että ylläolevassa esimerkissä uusi stereoraita on lisätty ikkunan alaosaan. Jos et näe sitä, joudut ehkä vierittämään Audacity-ikkunaasi alaspäin.</p>
<h2>Huomautus toistosta ja viennistä</h2>
<p>Jos nyt painat "Toisto"-nappulaa:</p>
<p><img title="play_button_01" src="http://fi.flossmanuals.net/kirjoita/audacity/_draft/_v/1.0/lisaa-aanitiedosto/static/Audacity-play_button_01-fi.jpg" alt="play_button_01" width="52" height="50"></p>
<p>kuulet molempien raitojen soivan samaan aikaan. Jos nyt veisit tämän tiedoston, molemmat raidat yhdistettäisiin yhteen äänitiedostoon.</p></div><ul Class="menu-goes-here"><li Class="booki-section">Johdanto Audacityyn</li><li><a href="/audacity-opas/index">Mikä Audacity on?</a></li>
<li><a href="/audacity-opas/ch002_mita-aani-on">Mitä ääni on?</a></li>
<li Class="booki-section">Käyttöliittymä</li><li><a href="/audacity-opas/ch004_tyokalupalkki">Työkalupalkki</a></li>
<li><a href="/audacity-opas/ch005_raitanaytto">Raitanäyttö</a></li>
<li><a href="/audacity-opas/ch006_valikkopalkki">Valikkopalkki</a></li>
<li Class="booki-section">Audacityn käyttöohje</li><li><a href="/audacity-opas/ch008_audacityn-kayttoohje">MP3 -tiedoston avaaminen</a></li>
<li><a href="/audacity-opas/ch009_lisaa-aanitiedosto">Lisää äänitiedosto</a></li>
<li><a href="/audacity-opas/ch010_aanen-editointi">Äänen editointi</a></li>
<li><a href="/audacity-opas/ch011_tiedoston-vieminen">Tiedoston vieminen</a></li>
<li Class="booki-section">Liitteet</li><li><a href="/audacity-opas/ch013_lisenssi">Lisenssi</a></li>
</ul>